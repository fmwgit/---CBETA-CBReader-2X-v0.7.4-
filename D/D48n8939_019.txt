國家圖書館善本佛典數位版, No. 8939 古尊宿語錄


直下猶難會尋言轉更賖擬論佛與祖特地隔天涯


有曲無絃索宮商調不同若人纔和得拍拍盡驚龍


綵筆除裝色更濃針挑瘡患理難同維摩昔日稱何事迷從西土却還東


何事最堪依巖中獨坐時路嶮人難到巒高鳥不飛


白雲長滿洞論劫未曾虧不話漕溪旨焉干道者機


石室周圎慶已多有人不到復如何待封此樣呈諸友開時只好呵呵


眾綵裁成已工多妙最殊收歸方丈裏長翫一明珠


無形無本亦無名日用驅驅不暫停對面向人多不識縱橫自在轉分明權時來君家宅万種千般是事能認取當來本性一時拋事皆行


建化開假立名無名之亦難停其中薦得非干識朗月當空不自明北京秀長稱為澤南傳宗祖諱能黃卷暫詮呼作性須叅教外有別行

