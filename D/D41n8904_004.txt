國家圖書館善本佛典數位版, No. 8904 西谷名目句解

此二隨身亦不生 是故集滅除三見 道諦本為無漏因 是故身見亦不起 邪見既無聖道 戒禁還須邪見生
執取非道為真道 是故別有戒禁取 四諦具惑有親踈 苦下踈三親有七 執我我所為身見 邊見從身計断常
邪見撥無因果法 見取執劣以為勝 禁取於非因計因 疑則猶豫而不決 無明迷暗不了故 此等皆依苦境起
是故七惑号親迷 貪嗔與慢三種惑 不從苦諦境上起 但緣前七背上生 是故三得踈迷号 集七四親三種踈
邪見撥無疑猶豫 見取執劣癡迷暗 三踈名目亦如前 貪等只依四法起 滅則三親四是踈 疎則前三添見取
苦諦是劣執為勝 是故見取得為親 今滅諦是勝妙法 不可更言劣為勝 但從邪見背上起 執劣為勝名見取
是故滅諦疎有四 親疎行相悉如前 道八二親五種疎 親則癡疑與邪見 踈法望前加禁取 苦諦戒禁則為因
有漏果非無漏道 執為因為果故 則有戒禁親緣起 道諦真因真道故 不可親緣非因道 但緣邪見起非道
故以戒取属疎法 道滅俱是無漏法 非是執劣以為勝 見取同前亦属踈 但從邪見起其執 惣依俱舎釋如上


