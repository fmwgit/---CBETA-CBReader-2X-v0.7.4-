國家圖書館善本佛典數位版, No. 8939 古尊宿語錄

平旦寅曉何人 日出卯韓情枯骨咬
食時歷歷明機是悮 禺中已去來南北子
日南午認向途中苦 日昳未夏逢寒氣
晡時申張三李四會言 日入酉恒機何得守
黃昬戌看見時光誰受屈 人定亥直得分明沉苦海



雲門聳剔白雲低水急遊魚不敢棲入戶已知來見解何勞更舉轢中泥


藥病相治學路醫扶籬摸壁小兒戲幽谷不語誰人測管解師承孰不知


康氏圎形滯不明魔深虚喪擊寒冰鳳羽展時超碧漢晉鋒八博擬何憑


是機是對對機迷闢機機遠遠機棲夕日日中誰有挂因底底事隔情迷


太陽溢目極玄微誰人道我渠非句中有路人皆響覿面難遭第一機


丱依山人事稀松下相逢話道竒鋒前一句超調御擬問如何歷劫違


翫古松高雲不齊鳴鶬抱幾年棲剖同時殊有異羽張騰漢碧霄低


萬象森羅極細微素話當人却道非相逢相見呵呵顧佇停機復是誰


話盡途中事言多何省機貴人言是妙上士見知虧


大道何曾討無端入荒草卷來復卷去不覺虚生老


上不見天下不見地塞却咽喉何處出氣我者多哂我者少


喪時光藤林荒人意滯肌尫


舉不顧即差互擬思量何劫悟


咄咄咄力韋希禪子訝中眉


鑒咦

