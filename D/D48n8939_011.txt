國家圖書館善本佛典數位版, No. 8939 古尊宿語錄


乾坤并萬象地獄及天堂物物皆現頭頭不傷


堆山積岳來一一盡塵埃更擬論玄妙冰消瓦解摧


辯口利舌問高低揔不虧還如應病藥診在臨時


當人如舉唱三句豈能該有問如何事南岳與天台


金屑眼中瞖衣珠法上塵己靈猶不重佛祖為何人


黑豆未生前商量已成顛更尋言語會特地隔西天


罔象談都緣未辨明守他山窟不免是精靈


自遠趨風問分明向道休再三如不曉消得箇非遙


相見不揚眉君東我亦西紅霞穿碧海白日繞須


若欲正提綱直須大地荒欲來衝雪刀不免露鋒鋩


睡來合眼飯來餐起坐終諸勿兩般同道盡知言不惑十方剎土目前觀


得用由來處處通臨機施設認家風揚眉瞬目同一眼豎拂敲牀為耳聾

