國家圖書館善本佛典數位版, No. 8939 古尊宿語錄


分明歷三十春因悟花色轉新人人盡得靈雲意不識靈雲是何人


玄沙道少人知密密相逢更莫疑今古相傳親的旨少年多是白頭兒


悟了却從迷裏悟迷悟從來無差始知本末至于今今古相承無別路無別路莫問人今古問來事元是主從他人問賔主識得賔全是主主中賔賔中主更互用無差互賔中賔主中主兩家用莫讓主把定乹坤大作主不容擬議斬全身始得名為主中主


我有一機不假修持若人問着便喚沙


我有一不自棲泊若人更問劈口便


我有一宗勿示西東若人擬議別喚王公


報參禪賔人中有見親若求端的月望陽春


臨行少語足人怜莫辱家風汙舊賢保護盡從今日去靜坐寒月那邊


幾多子向西東物外縱橫莫用功随化緣皆是道臨行一句盡流通


廓然無事少人聞任意縱橫勿計程步步登高看前路莫教失脚堕深坑


背隂山子向陽多南來北徃意如何若人問我西來意東海東面有新羅


咄巧女兒攍梭不解織貪看鷄兒水牛也不識


咄拙郎君巧妙無人識打破鳳林関穿靴水上立

