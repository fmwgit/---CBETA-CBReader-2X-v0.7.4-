國家圖書館善本佛典數位版, No. 8779 鳩摩羅什法師誦法（後殘）

戒為妙寶蔵 亦為世七財 戒為大舟航 能度生死海
戒為清淨池 澡浴諸熱惱 戒為如意珠 銷伏邪毒割
戒為究竟伴 能過險道 戒為甘露門 眾聖之所遊
持戒心不高 專精不放逸 不取正戒相 亦無邪念心
是名清淨戒 諸佛所稱讚 戒為法城壍 能遮煩惱賊
戒為勇猛將 摧伏魔軍眾 戒為如意珠 能與商人寶
戒為妙樓觀 遊戲諸三昧 持戒為平地 禪為屋宅
空慧力莊嚴 万行為具 乃至成佛道 斯由戒為本
是故有智人 堅心守護戒 寧喪失身命 慎勿有所犯
合十指抓掌 供養釋師子 我今欲戒 眾當一心聽
乃至小罪中 心應大怖畏 有罪一心悔 後更莫復犯
心馬馳道 放逸難禁制 佛切戒行 亦如利轡勒
佛口教戒 善者能信受 是人馬調順 能破煩惱軍
若不受教勑 亦不受樂戒 是人馬不調 沒在煩惱軍
若人守護戒 如猫牛愛尾 繫心不放逸 亦如猴着鏁
日夜常精進 求寶智慧故 是人佛法中 能得清淨命


