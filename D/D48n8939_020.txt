國家圖書館善本佛典數位版, No. 8939 古尊宿語錄


現在目前何易何難將何陳長法無言物之有物言之有言明明無礙了了無邊見之成道不用三物物是我河沙體全法法無法言無可言眼見耳聞白日青天東西南北笁土大僊印之可印燈之燈傳衣喫飯文殊普賢手提巾子赤脚上舡是水是火本絕諸緣禪僧座主民大官寬衣大袖窄領布衫接延賔客對荅語言高之與下不在詐言上天界下透黃泉不是別物古聖皆傳得之可保見之安然今之浪出自無端更有一言好看好看


大道坦然廓落無邊了了寂然何安含容妙用随物方圎自本心法眾生迷源道無別道玄無別玄向不信湏要攀緣識心是佛了即是安心將何識識者何心心識兩亡見道在先從古至今躰自如然凡聖共有沙界同源前賢後哲悟此而傳衣喫飯語默言詮不是別物是箇癡頑快湏提取勿放狂巧施妙句廣引多般揚眉瞬目閃爍機以此為解千山萬山人迷逐物要自看自看得力諸聖准則行住坐卧皆承恩力成佛作祖越此不得不得伊何要消磨坐看北斗立覷黃河天南海北於我於何明明了了何不曉惺惺皎皎於何不照界根源眾生祖老終日現在名名善巧之已亦甚好會與不會任自長保


一巧一拙誰許甄別青山白雲兒孫皆窕邪身頭尖鼻斫額看魚焚香祭獺


空生幻身滅幻空存谷傳其聲鍾受其音取之邈号之曰神一言纔發四驥難尋月之有水鏡之有塵不可傳洞山之真


身不竒皃不揚語不異法不蔵滿天星宿月中月白日金烏海岳彰


我教不冩又被冩我教不圖又被圖可惜半疋青絲了令人一場


月兔走入海日烏飛上山見此若不會度幾千年


眼病生色空病仍存真空真色日月乹坤白日買賣夜裏屈人東西南北碧眼胡僧


洞山寂寞無可依托禪子相投西山月落


洞山月冷雪漫漫綠竹清風刮骨寒言談語句無滋味釋迦達磨海東邊


向道泄天機我不會汝惺惺徧法界何不明開眼睡悟即驚好問伊是阿誰共商量莫相悮快道取者眾生


見非言知真語即是非龍頭似馬那箇得便冝


洞山語孤孤言淡人難措舉目會宗風辜負西来祖


洞山寂寞一無可有無味之句塞断人口


禪不禪律不律赤脚鞋水上立大洋海底黑雲生囬頭西山日初出


五山上雲蒸飯佛殿堦前狗尿天竿頭上煎子三箇猢猻夜簸錢


自牧一牛兒出入無欄圈放在芳草中毛色方能顯朝去無人暮無人喚其力不可當有角無鼻綣不使任從伊使随人轉天下無荒田盡是此牛變有人若覔伊走去天涯畔牽来似諸人問汝見不見


家有一狗兒駭小人難見終日随牛去未省使人喚見客不作聲見人偏能善擬議上門来早是輸他便好好報禪師湏精神看任汝靈利人不覺為漢


法身寥廓徧河沙萬象森羅共一家法法盡含真妙用莫將眼病見空花


報身具足無窮躰現用分明勿是非悟了始知言無異休將巧妙用心機


化身来往任縦撗隱顯諸緣應萬機只這見心非不見剛湏見外強生疑


洞山有一語道得無用處對面共商量衫却袴


道本無言詮言詮非本妙對面共商量誰人能得了


洞山有一言對荅湏提舉瞪目若思量者漢去去去


一更一相續已年高住持無別物化導勿劬勞勸人常有語不用苦忉忉只為他不信佛大即泥多


心是春普雨山河及大地澁酸鹹淡甘與苦盡受春功滋助力


心是水任器方圎與寬窄或直随人得濁諸般皆盡法王法


心是火熱得眾生煩惱果枝枝葉葉普皆榮開得心蓮花一朶


心是秤萬戶千門同共用纖毫輕重自低昂便合自知不高穩


心是尺示與人生生條直莫教下有推那地獄三塗難得出


心是斗量盡天涯是非口堆山積岳在心思後波吒親自受


心是燈照見人間黑暗心教直行不能行湏作欺瞞地獄因


心是鏡照破人間邪與正對面言談恰似直背後猶来黑似漆


心是道凡聖同居月皓皓只於閙處證菩提便合如来真正道


心是師條貫六賊不暫離時時呼喚在目前纔使出門不奈伊


十載學玄微今朝方息機洞山一句子落少人知

