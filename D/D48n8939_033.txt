國家圖書館善本佛典數位版, No. 8939 古尊宿語錄


水牯溈山峭峻機分明人類顯幽竒两途語出分明夜鳥投林曉復飛


杖林山下竹筋鞭搭索拏鈎火裏牽拽近不能推放後囬旋却到使君前


雲門透法身此覔踈親尽道和風暖三春寒更新


語路分明在慿君子細看和雨西風急近火轉加寒


同袍叅學問通津来扣宗正佛因為三斤麻最好三斤天下尖新幾多匠者頻拈掇緣緇侣有踈親余今更為重秤過那吒太子拆全身


何必不必一七二七龍樹馬鳴光透出


趙州前栢眼裏電光掣雲水往来多村翁行步劣


靈雲桃花見親切英俊超越古今哲星蔟孤輪明皎利刃精輝用無絕玄沙敢保君未雲水休話箇生新羅打鐵燒脚磨礱還用三尺雪


前三後三是多少大事光輝明皎皎囬頭不見解空人滿目白雲卧荒草


第一妙古老門風甚竒要去収来惣不傷此箇由堪継紹


第二妙浩浩途中有多少子細推来對月華未了湏明衲僧竅


第三妙高高峯頂猿時嘯孤輪穿透碧潭心翛然自入清平道


第一訣門風尽施設分明万象分勞更立雪


第二訣過去現在疾要湏分評量還断舌


第三訣巧拙定生殺頭頭惣鋒鋩休論箇生

