國家圖書館善本佛典數位版, No. 8948 佛國禪師語錄


一光明天真自得皓玉無瑕雕文德


非佛非心豈易聞暮風吹断碧溪雲虚堂永夜月為晝羽角可慙龍鳳群


向上那一路師資全不顧月上孤頂寒霧卷岩露


蛟龍何必貪香餌隨例漁翁拋釣來跳過禹門三級浪任佗平地鼓風雷


三日耳聾誰委得退身吐舌只麼來馬師一喝乾坤暗轟起一聲燒尾雷


不謬明招獨眼龍雷聲一起電相千山雨過添新碧花放巖朵朵紅


本來无影像丈六紫金身不動瑤華座全身現剎塵


悲願海深楊桺繫春圓通門戶巨闢塵塵


大唐撾皷扶桑陞堂白拈手意在當陽咦有破家子證蜂桶羊


脕體无依断寰宇黑漆竹篦號令佛祖石侍者點首轉圓石扵千仞付鈯斧扵兩手


掣電之機風雷之舌開盡三冬枯木花誰看九夏寒巖雪咦石霜之下有張拙


無靣目漢誰見其端潮落海岩露雲天宇


峭峻門不立階梯啞禹力不到処河勢流向西


坐断乾坤殺活當機擬問如何雪刅橫飛


坐脫立亡平地骨堆虚空筋斗剎海動風雷喝一喝

