國家圖書館善本佛典數位版, No. 8939 古尊宿語錄


山前一片閑田地义手叮嚀問祖翁幾度賣來還自買為憐松竹引清風


脩竹喬松積翠隂綠楊紅蘂徧林到頭須讓西湖水淡靜還如君子心


浮渡嵓前青瘦栢叢林聳出摽風格夜來寒影落西衢誰唱胡家十八拍


幽幽寒角發孤城十里山頭漸杳冥一種是聲無限意有堪聽有不堪聽


一松一竹一溪雲時有清風伴月輪外泉聲長似雨逈然居者不知春


此花逈與人間別結果開花當處生要會祖師端的旨未萌天地已先成


寂住峯頭雲灑落曹溪水高張浮渡帆直入大洋裏運載既緣終昨夜狂風起鬢角女子戴瓊花八十翁翁穿繡履


海會雲山疊亂青龍潭瀉碧聲泠泠使君乞與安閑地時共禪徒終夜聽


諦當之言不在多文殊不二問維摩趙州眼爍四天下頼有同叅凌行婆


春山望極幾千重獨凭危欄誰與同夜靜子規知我意一聲聲在翠微中


白雲嵓上月太平松下影深夜秋風生都成一片境


本自居山不厭山水聲山色異人間知音若會儂家意任是危層亦共攀


秋雲秋水兩依依塞鴈聲聲度翠微多向洞青草岸楚天空闊不知歸


每覽嘉隱篇清風益可愛有時向人時人都不會囬首望衡岳岳山千里外獨步立斜陽聞秋籟俳兩澗齊瀉碧垂雙帶長沙波浪深湍流轉霶霈


昨夜西風激怒濤驚舊事沒絲毫凭欄罷思量著望斷長天月色高


但得心閑到處閑莫拘城市與溪山是非名利渾如夢正眼觀時一瞬間


病來又病皮黏骨抖擻起來無一物行不成步語聲孔依前空突


盡千張紙徒煩心手勞人情如太華爭似道情高


床是柴棚蓆是茅枕頭葛怚半中凹霜天索寞人投宿睡到平明手脚交


一宿成家步孤雲萬里游吾門隨處靜路幾時休舉首問明月慿心斗牛歸期何太晚猶尚往他州


春晴觸石欲高飛皖伯臺前度翠微本自無心為雨露何曾有意天機風雷勢聲光遠草木乗隂色澤肥莫謂功成空聚散巖房潜約幾時歸


坐一須走七古聖留蹤跡此土與西天箇箇明格尺點化為金喝石變成壁大力那羅延是誰親中的


登山須拄杖渡水要行舩有客開顏無愁展脚眠萬般存此道一味信前緣試比紅塵裏清虚直幾錢


木落高秋玉露垂前黃菊漸離披白雲片片迎新鴈不是知音向誰


書未到他先望傳語不來我未知度日林泉無慮斂眉偷看白猿兒


梅花欲謝不謝桃花欲開不開思君共聽猿啼處一片白雲天外來


嵓縫迸開雲片片半籠幽石半從龍為霖普潤焦枯後却入煙蘿第一重


莫論人情與道情大都物理自分明皖公山下長流水今古滔滔徹底清


無立雪人路有塵埃客傾盡此時心松間贈行色


學道之人得者稀是非長短幾時虧若慿言語論高下恰似從前未悟時


空門有路人皆到到者方知滋味長心地不生閑草木自然身放白毫光


一片秋光對草堂籬邊金菊預聞香蟬聲未息涼風起勝似征人歸故鄉


終日談玄第一宗枯河道裏覔魚蹤直饒祖佛無階級須向竒人棒下通


二人同心其義断金古今有此吾道堪任山之厚重海之淵深白雲留不住祖佛莫能禁極目少林峭峙傍觀華岳崟岑分得維摩按指法且彈一曲訪知音


山中行藍採蕨稱幽情牧童唱罷胡家曲子規枝上一聲聲


山中住萬疊千重誰伴侶縱使知音特地來雲深必定無尋處


山中坐月夜霜天寒鴈過炉撥盡未成眠報曉靈禽清耳朶


山中卧一片清光高鑑我但得身心到處閑多年布衲從教破


山家旨趣最幽微路轉峯囬到者稀一鉢黃菁消永日滿頭白髮已玄機遶巖瀑布前落哭月狂猿嶺上飛自得平生觀不足知浮是非


以相取相都成幻妄以求轉見不親見成公案無事不辦百年三萬六千日覆元來是這漢


我我賛唯己自知面面相覷有甚了期

