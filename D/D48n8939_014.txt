國家圖書館善本佛典數位版, No. 8939 古尊宿語錄


潦倒漁翁坐釣臺金赫赫鼓波來海門空闊纔施網霹靂一轟天地開


放去収來得自由不堪優處亦堪優可憐滯句承言者爭是爭非空白頭


千變萬化七顛八倒却聖僧踏倒水潦釋迦起身比丘悟道會此意寒來襖


打鼓弄琵琶相逢一會家雲門能合調長慶解隨邪古曲非音律南山鼈鼻虵何人知妙訣的子是玄沙


少室之妙訣觀根而密付大隨曾機南臺亦失護手與覆手履龜處明明言外傳信何有今古擲金鍾輥鐵鼓水東流日西去


日面月面胡來漢現一點靈光万化千變


但無一切心自然合大道應用在臨時莫分妙不妙


目前有路誰解通方東山水上求者茫茫


諸佛出身處東山水上行目前一彈指徧現煞分明日面月面過佛手馿脚呈皆承此箇力言外度迷情


多將無事會無事困人心有無俱勿念自可剖靈音落落雖殊應寥寥不在尋宜哉萬化首都秖屬于今


楚王城畔水東流樹倒藤枯不休好是自從投子後更無人解道油油


前栢樹子趙州無此語若是本色人直下未相許前栢樹子趙州有此語為報同道流覿面如何舉


東涌西沒北斗蔵身法王法令德非有隣


似狂不狂趙州老或凡或聖人難曉是非長短任君裁老婆被伊勘破了


臨岐有水復有火遇賤即貴全可可臺山一路去無幾箇行人脫覊鎻


前栢樹子我道不如松枯枝折落地打去年


造化無私不思力一一青青寒色長短大小在目前可時人會不得


我手何似佛手覆誰辨好醜若非師子之兒野干謾為開口


我脚何似驢脚隱顯千萬錯欲開金剛眼睛看取目前善惡


人人盡有生緣處認依前還失路長空雲破日華開東西南北從君去


鳥窠吹布毛紅日午方高趙王因好劒滿國人帶刀


有問啐機雲門荅云響昨日雷轟天夜來山水長


探飛來棒下寧瞎人滿鎮州城太平本是將軍致不許將軍見太平


石火光中電影分怒雷隨振動乾坤耳聾眼瞎人無數誰是知恩解報恩


丈林山下竹根邊水在深溪月在天良馬不知何處去阿難依舊尊前


竒哉一見桃花後萬別千更不疑獨有玄沙言未徹子孫幾箇是男兒


昔日靈雲見悟時香苞紅蕚一枝枝如今到處還開也陌上相逢向誰


言有業識在誰云意不深海枯終見底人死不知心


誰謂吹毛利雲門骼可知一朝權在手看取令行時


買帽相頭量才補職明眼衲僧面前不識


臨機無巧妙得意不勞功其如人不會聞空便謂空


移高就下縱威權解門開信可憐不得空王妙訣動隨聲色被勾牽


超佛越祖之談覿面相呈誰領不知箭過新羅動地閑爭餬餅


雲門捩子消息少人知有時一撥動大地眼


雲門抽顧自有來由一點不到休休休休


資糧更不岐路年深恐轉賖直下痛施三頓棒夜来依舊宿蘆花


便言黃檗無多法大丈夫兒豈自乖脇下兩拳明有信不從黃檗付將来


張顛不似首山顛不動毫芒百怪全猶得黃龍再拈出四方明眼若為傳


新婦驢阿家牽低頭拈得一文錢十字街頭拍手東村王老屋頭穿


秦時轢鑽頭通大施門開妙莫窮火裏蝍蟟依舊活拈來誰解恣英雄


火裏蝍蟟吞大虫去年不似今年窮直得黃茅瘴氣發雪桃花處處紅


奪旗掣鼓精神父子雖親法不親為報四方禪者道等閑莫作守株人


客情步步隨人轉有大威光不能現突然一喝雙耳聾那吒眼開黃檗面


丈夫當断不解断興化為人徹底漢已後從教眼自開棒了罸錢出院


臘月二十五一曲超今古鎮州大蘿蔔生長在深土


不起一念海裏須把來便用休別針錐


不落蔵鋒不昧分要伊從此脫身相逢盡道休宮去林下何曾見一人


百丈雄峯碧虚其間今古道非孤不知一句墮狐事借問當時有也無


有無聞咍咍不是知音不問來莫把祖機容易待伊眼自醒開


潜能展事密投機落草之談信有之言下罕逢師子子成群作隊野狐兒


溈仰法幢摧已久從頭提起又重新誰知断臂傳來事光顯須慿大智人


父子有時密意神通變化不相知喚回業識忙忙者倒溈山老古錐


呵呵大意難論樹倒藤枯問有因縱向明招言下悟眼開只是舊時人


因茲自抱無絃琴歸隱踈山煙翠深有箇荊溪蔣居士曾聞得得訪知音


末山不露凌雲頂今古岹嶢在目前又道本無男女相非君莫辨火中蓮


非色非心非行業成男成女解隨緣而今僧俗并群有一一昭然緫不偏


掩耳重開眼界寬金部到洞山留偈云眼處聞時方得知誤作耳字故云爾廓然無法不同觀山林瓦石縱橫若到常情取信難桉部不妨閑訪道新豐一宿話皮膚水聲山色紅塵外軒蓋重來得也無


絕頂雲居北斗齊雲門知見便高提莫將透常情解須是當機離水


絕頂雲居北斗齊蔵身北斗最難提叢林緫作平常解無限高僧沒在


絕頂雲居北斗齊出群消息要人提其中未善宗乗者竒特商量滿眼


絕頂雲居北斗齊參光裏閙中提擎頭戴角誇能解一一重教上細


絕頂雲居北斗齊橫三竪四目前提空中鶻眼殊無礙還獰虵不離


龐翁境界滴水滴凍藥山闍梨兩目定動機不發時一塲困夢本自天阿誰解用


隨緣事事了日用何欠少一切但尋常自然不顛倒


火筯敲火爐日用更無餘開單并展鉢何處有親踈


火筯敲火爐直更無餘開單并展鉢一一晃心珠


一一超然一一玄莫將情計自留連從來大道無文字不要安排喚作禪


洞山禪也不為難與君時復且閑閑楖迸開天地眼一重山後一重山


了無一法秖在臨時把來便用更莫遲疑


於法應自由更莫向餘求殺活劒在手到處得風流


色空無礙如意自在萬象森羅影現中外出沒去來此土他界心印廓然融通廣大


理事無礙如意自在倒把須卓向纖芥清淨法身圎滿土塊一點鏡燈十方海會


事事無礙如意自在不動道場十方界東涌西沒千萬怪火裏蝍蟟吞却螃蠏


事事無礙如意自在手把猪頭口誦淨戒出坊未還酒債十字街頭解開布袋


事事無礙如意自在拈起一毛重重法界一念遍入無邊剎海只在目前或顯或晦


事事不知空色誰會理事既休鐵舩下海石火電光咄哉不快橫案鏌鎁魔軍膽碎


平等群生類迷為七趣因悠悠終莫覺擾擾但隨塵頼我從凡質何緣獲法身神通雖未具作佛亦天


鷲峯深黃檗苦一來知味便回去去去不回顧大地何曾有寸土廓然胷臆寰宇寬東涌西沒胡為難早言云往逍遙山又聞已在袁城閒因思孤坐雪寒夜松風瑟瑟添蕭洒端師端師聽我言玉鑰在手須牢把


一二三四五清平打鼓道吾舞脚踏金舩海月高無根樹下蹲龍虎優鉢羅花火裏開軒轅寶鑑埋糞土為報頴川善女人信受摩耶千佛母


見不見逢不逢千里萬里圎光中左顧右眄華蔵海輕提重按開盲聾此箇妙窮不窮是處林落花紅乾坤造化有時節莫比仁者無閒風忽釋迦慢勒彼既丈夫我亦尓都來秖在一毛頭也解分身千百億臨機一一不思量好時人識不識


菩提數珠一百八楖拄杖六七尺象王蹴踏潤無邊達磨唯留履一隻至今天下重黃金殺寒山與拾得觀音慈布袋憨維摩問疾文殊堪千竒萬怪狀無盡皎然此理誰相諳石城人物多賢善仁者一到皆和南有人問新豐老切承言落二三


箭穿紅日影山把住麒麟兒竇八破布衫海神捧出瑚枝臨際三透不透雲門一字知不知閑思昔日同參者倒新豐老古錐小釋迦大禪佛集雲峯下有窠窟相逢須辨是與非莫順人情剛負屈鼈鼻虵遼天鶻徧問知音是底物竒哉高步下層巒好向前途恣輕忽


鼓山頭上雲成蓋石霜霜水清如鏡新豐洞裏伸脚眠眼開起來天地逈拍手呵呵不休堂上老胡俗姓鄭廬陵米價高復低兎角拄杖須親携欲度門門一切境當知密室爛如


集雲峯下四藤條誰復得逍遙祝融峯頂萬年松天下名標新豐五位拄杖頭挑橫三竪四東西南北偏中來正中去遇賤即貴逢低且高撞三家村裏老婆掣断裙腰十字街頭醉翁子扶起來與伊繫絛或是或非胡抄乱抄休話祖師密意莫問俗塵勞道人活計舉措堪褒咄將此深心奉塵剎諸子不同袍頭糊二禪者是不是若是不妨南去見老盧


身是光明寶幢心是神通法藏多虚不如少實千語終歸一當欲知教外別傳便是西来牓樣神通利物昭昭光明到處晃晃不屬諸方語言豈森羅萬象大機大用天真或是或非過量一得永絕攀緣無法更堪比況唯此一事實其餘緫是虚妄可使法界有情同悟此心無上十一禪者化行雄雄法王大將


元是十一人添子成十二有利及無利終不離行市木老婆禪河陽新婦子普化解風顛我今故直指


李翁李翁惠性自通知身幻妄處皆空尊卑貴賤暫且相逢共若朝露緫如春紅倐忽變誰是我儂唯心即佛靈妙難窮長生不死人性皆同明明日用不自信崇悟無彼此迷有西東李翁李翁宿植善功一家蒙庇慶常隆兒孫樂善齋心融融正信清淨諸佛法中或讃或毀如盲如聾一切魔惱自然銷鎔道心堅固有始有終


齖齖人謂我是是非非我謂人莫不莫不作不不樂法喜禪恱去黏解縛黃龍家風佛手驢脚後代兒孫須自開拓大啟三末後一雖涉語言不在糟粕皎靈源此彼何若神通光明圎滿大覺切思量應病與藥


字要親手書偈不慿人作彼此有如意應病即與藥閙裏何妨佛手開擬議之前出馿脚任是碧眼胡兒也須路頭迷却不是特地要辨清濁活袞袞明落落本自天然何須自縛還鄉曲調和者稀干木逢場但戯樂


諸郡丐者道無此彼直截根源更何擬議性本一源用無有二但盡凡情別無勝義觸目遇緣無非佛事有利無利不離行市干木隨身逢場作戯或逆或順或非或是一主一賔一坐一起照用臨時縱奪有以臨際兒孫衲僧巴鼻教化眾生成就根噐家家觀音門門勢至兒女大小神通活計通人不疑法王已矣


平江一東流穿過千門萬戶佛法大意今明自是時人不顧直到大海方休浩浩無今無古滔滔自有靈源亦似參禪大悟若也心地洞然正法眼蔵發露何妨運出家所在觀機救度明年是日歸來不尓却依位住


今夏南嶽南臺晚飯不通水杉松空引寒風田地莓苔不又道禁足九旬人人口中一舌去夏臘人消盡今後渾鑄成鐵殊不知有佛有法豈更解移凹就凸秖待置箇葛衫准備來年夏熱


一落天下秋夕陽西去水東流黃河澄清聖人出三千年事何悠悠稀復稀少復少使我虚生幾逥老如今共居太平何妨學佛閑訪道歸去來歸去來老得不在黃梅普光心印神通蔵日用分明眼自開


衲僧門下縱奪臨時靈虵在手猛虎當有便捋無尾莫追放去防渴把住知飢賔主易見隱顯難思禪家大道法眼慈悲


閑閑一片祥雲別海山卷舒出沒自有信豈同薄霧縈漁灣閑閑閑情意態西南還黃龍久約待為雨我今目送胡高攀


踏断秤槌兩截分明為君直黃檗苦口多嫌三冬何處無雪難難憶龐公與兒女不不娉共頭活


來從山下來去從山下去行也曉便行住也晚便住在路同弟兄到家會兒女莫嫌言語太尋常最是為君省要處省要處三四五須跳迦舞


白雲籠高峯明月照淺水誰云與日同方曰為知己北嶺讓邊人南臺石上子救得老盧頭失却少林齒


佛子之心絲毫不掛無底藍子驪珠滿瀉袁州城裏任人價異日歸來倒鐵馬


佛子之心大喜大喚龜作鼈指鹿為馬偃溪水聲廬陵米價一一法門死虵活把


佛子之心無非利樂眾生界中應病與藥或呈佛手或出馿脚我宗赫然莫錯莫錯


佛子之心能施惠澤山前熟人間米白十升一斗大翁二伯但盡凡情錢不露陌


佛子之心逢場作戯遇緣即興常可如意佛殿三門觀音勢至彈指乃成九峯山寺


達佛心宗也寸無時相應存解行瞻敬見師資玉當成噐磨塼莫問伊西來諸祖令一一如斯


佛及眾生性圎明躰本同見聞皆共有取非空在事能潜隱當機解變通談禪并治俗一一見全功


妙湛緫持際光明覺性身在家疑是客別國却為親漸誘終難信高提復倍嗔如今法末教我為人


平等觀諸子家門不二開客程無是處浪迹緫歸來法寶名如意禪朋善財共遊華藏界寰宇一塵該


迷頭曾認影了悟緫成非有道心在更無禪病依靜中聞水過閑裏見蜂飛一一天事何人共所歸


對境心常寂靈源本不生事隨高下應機逐淺深評剖判彰神用觀瞻洞覺明無非法忍力更莫外求聲


神通并妙用迎送及攀陪更不假人教自然隨事來幻身同草木淨性出塵埃多謝程居士迷頭緫喚廻


法門元不二所到便為家圎頂檀樹方袍蓞花六和儀有伴四攝道無涯豈獨禪者俱登大寶車


旦過晚應宿山堂任去留孤雲能自在隻鶴更優游楖開青眼袈裟伴白頭未明西祖意萍迹謾悠悠


通人何揀擇一一道無偏擬欲分優劣還應落蓋纏心心同作佛法法共談禪但盡常情也東流水滿川


攝心名淨戒禪定號波羅到岸仍留筏行慈復度他悟懷生極樂見性識陁即此明軒下菩提薩摩訶


雖然迷悟別平等一禪心莫向雲門覓休從林際尋瑕銷成白玉鑛盡得黃金無比不思議靈源最甚深


本來同作佛妄想共留連此日不為道何時能去纏便冝歸寶所休更認空拳一一天性花開火裏蓮


西來元不二天下所傳佛法無多子門有幾家主賔分兎馬棒喝辨龍虵學者冝詳審如今正可嗟


諸祖傳心印何曾別有禪宗乗迷有異佛法悟無偏寶覺人人大靈機事事圎莫求竒特荒却自家田


小乗不見性心外別有禪妄現槃樂迷遭煩惱纏豈知潭底月元在屋頭天更把古人語將為竒特傳


神通遊戯力一一本無生菩薩能親證如來更妙明聲聞聞未信緣覺覺猶驚唯有大乗器靈源發便清


佛性天事誰言別有師男兒彈指處女子出禪時不費纖毫力何曾動所思眾生緫平等日用自多疑


學道先須明有悟法王法印印無偏拈來事事皆過量把出心心緫離緣由是眾生倒解不觀諸祖上來傳蓮花界同遊戯主伴交參影像前


龍象朝昏禪恱處幽深難勝此軒心為逰戯神通藏身是光明智照幢徇物高雖有二歸源本未且無雙但能知見同正外道天魔稽首降


大義無文字誰云達磨傳此心元淨妙是法本明圎有據人人佛無生念念禪開單兼展鉢一一火中蓮


大義即為寮包容起一朝聖凡同寂主伴共逍遙少語工夫大多聞慧解饒禪餘遊覺朋友好相邀


本性本明妙如何却妄緣常光常寂照淨智淨空圎舉眾皆平等臨機緫見前唯除不信者教外豈虚傳


西來教外傳開悟却慿言心是神通蔵身為智照軒法空平等座善巧緫持門大義靈無盡禪家各有源


晚應清涼候花苞吐國香謝家短孔子教風長有德更誰並無人亦自芳蘭軒禪者眾佛性戒氷霜


無人亦自秀況殖梵王家僧眾共白業禪開素花對談為法會長飬壅溪沙正似修行者常將戒定加


鶴白兼烏黑心為造化元二儀有象一氣本無言萬物遂其性四時歸所存秋花與春香每滿蘭軒


把心無却教誰辨主賔不知妄想性便是聦明人秖要自覺了頓忘能所親但觀佛與祖一一洞天


知見無生力禪門已了心不從達磨得豈向釋迦尋莫被無言溺須妨有語沈現成常現在唯悟始知深


小乗修小法妄現寂寥禪務靜欣無念嫌喧怖有緣不知佛界即是己心田起坐明如日眾生共皎然


學道多沙數阿誰能自尋二人禪恱性千里月明心徹同僧俗靈通共古今莫將閑藝解可惜枉埋沉


男兒丈夫志開鑿自家田莫逐雲門語休依臨濟禪人人元具足法法本周圎但作主中主門門日月天


逆行順行皆青春或是或非不動神往往緫隨聲色轉迴頭又昧本來人


一氣纔和萬物春不勞功力豈勞神非言非句非文字快活當機有主人


多執平常夢裏春依他妄計自傷神更傳臨濟雲門語竒特商量愁殺人


雲門臨濟百花春一一靈機緫有神到底不言語事錯傳錯解誤他人


直截根源教外春阿誰不聖不通神雖然向道離蚖舎又作無心常醉人


言句清新便謂春平常為實用安神希望成道不求悟更把糟糠教授人


悟來無物不為春荊林中解飬神常與不常對實臨機提出緫由人


若是金毛那守窟奮迅東西警群物有時踞地吼一聲突然驚起遼天鶻


所食不食鵰之殘戲來還是弄活物嗟疥狗一何癡到處荒咬枯骨


落落空門子心空法亦空肩橫楖杖南北與西東


高安灘上古禪吾祖曾開徹困顏經幾百年迹在長應留待子孫還


未有難名既形可措圎滿現前群迷得路


了然逆順皆方便往往宗師昧者多君决明心地印鷲峯問取老禪和


到日應須次第攀入方境界妙堪觀重重無盡重重異一一慿君子細看


從苗辨地知音少獨有吾師鑒最靈烹出異常還普施幾人於味得全醒


名山靈迹遍優賞勝心應近已休好住新豐古洞裏共揚佛事老春秋


祖師心印鐵牛機直要當鋒決是非掣電未収轟霹靂相逢誰是丈夫兒


南臺石上子今古何人道可齊昔日住庵斧在夜來明月落前溪


要行便行住便住去住尋常與誰語而今又在般臺無錢取妻衣自補


亂山深處雲蔵久不是知音辨也難一日禪堂高掛時時響應萬機寒


玎璫報曉會茶晨直下無私喚起人各各殷懃烹啜了可怜幽韻又虚陳


步步登高鳥道玄心心開發火中蓮沙品格沙門行始解南康化有緣


困魚止濼鳥栖蘆空奮雙拳大丈夫一一盡從胷臆裏蓋天蓋地洒醍醐


達磨遺下一隻履老盧把住諸祖衣家家門前赫日月太平不用將軍威


自心隨色摩尼寶莫問廬陵米價高更欲徧逰華蔵界都歸仁者一眉毛


未能直到覺元妙且向途中息草庵勿謂無心便休去前三三有後三三


庵內不知塵事此心能有幾人全黑龍山寺椒城外路入青林隱翠煙


同鄉同姓通玄士應念群迷復現身時向庵中開舊論還隨法界在微塵


按行雖是江西漕杖分明長者身湏信此心能自在為官作論緫非塵李公自言是長者之後


公道生平為布施況聞高潔到如今利民利國何人識元是仁慈古佛心


竹炬點來明有盡智燈然去照無窮故知般靈光妙行處輝華到處通


泐潭乹老淨翁白頭彼此雪霜蒙道人不必重相見千里長同月下風


長愛末山塵外老來無用更深藏人間是事只如此巖誰同一炷香


何妨識取主人公妙性雖空用不空王事更繁皆自了未聞裴揩獨清通


馬駒踏水雲深問道無非特訪尋別我又投三祖去取魚不在一清潯


詩句清新已出塵西來祖道更能親雖然頭戴烏紗帽心是蓮花社裏人


參天四面碧崔嵬中有龍湫偃石堆往往山前為雨雹正應從此起風雷


滌盡塵勞破盡疑廓然還得本心時荒田不揀拈來草生殺臨風自在施


剃髮因驚雪滿刀年華須信不相饒逃生死勤為佛莫謂明朝與後朝


此心本是法中王南北東西豈有方遇風雲轟霹靂任教群鴈不成行


老也須知不老身同行同坐有精神雖然無相無容貌能為群生作主人


有寺路傍名竹下去洪一驛大通前偶來投宿滿月伴我寥寥永夜禪


藤王閣上江山勝洪井城中萬事閑祖意西來本清淨不須更要離人間


濟用古今流不盡閣中誰是不言人此心似愚溪水天下悠悠緫任


性覺瑩無垢廓然圎滿心發生功地長飬行如林居士從元大禪師復本深相逢一家內僧俗殊欽


高僧因雪問長老令當行片片色無別紛紛性共明一陽曾告報萬物待生成不獨資禪恱臨機要盡情


示師何速空遺此中僧閑四海錫誰復九年風鳥外千峯遶人間一徑通寥寥朝與暮唯有白雲同


濁終不染況在梵宮生性一池碧幽香滿座清團團初映水短短漸分莖更待蓮花出禪心妙可明


九峯山色裏拙者草庵深投老遂踈問禪徒訪尋欲知諸祖道不越眾人心彼此同成佛聊為直指吟


昔人曾指出今古道傳馨祖意慿君悟禪心使我惺故知非俗物還長在僧凡木幾回老高標依舊青


家從學道無用樂天豈謂至愚者仍慚老病身不堪為度止合作閑人乞放歸山去翛然老百春


六十四年期歸閑已是遲一身終有限萬事畢無時學道當求靜為僧亦合冝蜀江賢太守外護却應知


洪都王者府復鎮見君臣不責辤南越唯佳奉老親江山千里舊賔主一時新曾對談禪客慚非下榻人


禪家能自靜住處是深山門外事雖擾座中人亦閑漁歌聞別浦鴈陣下前灣即此非他物何妨洪府間


一一分龍口當軒散珠若教収拾得却恐久長無合浦圎相似隨夜不殊豈唯能善利萬物有工夫


鳳去臺長在林別嶼連因傷故國事願學老禪淨練澄江地餘霞散天六朝人不見極目舊山川


不聞庵外事此意有誰知林壑路窮處途心盡時鐘聲來舊寺月色下新池却承風者區區老若為


本來心自寂不必更論禪我欲辝多事誰來共少緣萬杉青靄裏五老碧峯邊第一幽蔵處廬山小洞天


収心安養處靜不在山中冬暖一炉火夏涼三靣風遣時緣既薄樂道意何窮莫問人間事勞生緫是空


寂寂坐無語何人知此心別傳來自昔密付到如今胡氏田上雷家洞府深高僧庵舎在誰為訥相尋


佛子異行蔵開軒亦有方故因迎夜月仍得待朝陽群木煙初暖幽蘭花正芳坐來禪性澹蜂蝶自輕狂


靈觀拋頭後名山護有神道場千古舊法席幾畨新廢去何由物興來故在人況師先達者不與眾同塵


七十六七八時來又共新青烱池上栁白髮鏡中人但逐年華轉焉知佛性言程老子有酒且歌春


書來蒙慰問外護力何偏槌鼓會雲侶焚香開雪牋滿池蓮出水逈漢月生天又似新裁錦文章少比肩


老病連綿發寧忘苦惱縈百骸雖朽敗一物却精明古屋縱傾倒閑心亦坦平但知行大道更問前程


人事少相干亦由居處偏不隨流過日常得自安禪野色郊原接雞聲市井連此身仍老矣風暖杏花天


名山不到處閑欲遍追尋擬把新豐月將還悟本心禪門無性仙府有知音筠陽乃李八伯昔隱之地也聞寒巖在天台第一深


東鼓與西鼓開先瀑布前廬山圍不匝勢更近南邊


人生倐忽間春色又東還方丈新宗匠禪門舊竹間嶺雲飛片片溪水瀉潺潺緫是天物高僧心共閑


達人居處樂誰謂績溪荒但得雲山在從教塵忙文章三父子德行二賢良却恐新天子無容老石房


才淹居亦弊道在不為貧未洒傅巖雨且蒙顏巷塵曠懷隨處樂大噐任天半夜東軒月勞生屬幾人


相見呵呵林落多青松色尚在仁者道如何態期朝暮風光逐羅居山禪寂子無猒我頻過

績善一方人延祥日益新共當千百載長若二三春座客心心靜環簷物物院頒宣梵號
天子福民



俗事無盡飬高心自閑通綠野林塢帶青山丹竈慵添火雲庵別應修有術七十見朱顏


門徑杉松老悠悠日月閑法王境界禪者舊家山祖意傳來久人情自別攀如何快我臆滿座水聲還


夏間逃暑處軒戶對巖阿溪水漱無盡竹風來更多百骸煩既謝諸祖意如何坐久聞魚戲時時動淥波


逈然生計別趣向少知音寂寞僧家事諠譁俗心長遭兒女累莫厭水雲深但樂西來意塵勞久自沈


桃紅兼栁綠天地雨初澄琴劒三才子瓶盂一老僧文章投北闕道業維南能邂逅征途上生平識未曾


歸去靈溪觀匡廬碧嶂深澗松多偃蓋嵓溜盡鳴琴不死徒飡藥長生可練心他年如有道飛錫一相尋


步入青松裏迢迢一徑通漸分華藏界深隱法王宮道與神仙別人非俗同欲知西祖意栢老春風


秋試舉人廻峨峨將相材過橋分路處勒馬入山來邑佐閑空望林僧靜可陪何當布霖雨天下活枯荄


曾聽新豐曲簷頭雨滴聲還吹無孔笛用度有緣生欲破他迷暗當開已悟明春風活萬物天道羙何評


久息遊方念庵居道可親依依雖有主寂寂似無人池裏蓮從老門前事自新此心誰會得栢對長春


幽軒名寂照四海坐中閑景物有遷色主人無異顏野泉澄檻外香靄起簷間涼夜誰相問寥寥月滿山


境幽南嶽寺一一碧巖分遠近松相接高鍾共聞靈禽時奏樂香石日籠雲想到經行處昭然趣不羣


靜搆南池上羣芳益我曹蘭仍霑雨露松下隱蓬蒿環坐山川秀開懷意氣豪為儒斯有業何慮桂枝高


觀機唯法一聽一清涼欲盡眾生病當開甘露埸幽深方丈後掩映府門傍有問西來意城頭角長


宛若神仙府疑無俗風人家山色裏門徑水聲中栁線共垂綠桃花相映紅煙光正和暖逰樂意何窮


悠悠人共老誰復解追尋豈信長生道分明不心飛瑤闕遠夢役海山深語此迷方者無勞寸隂


仙學迷多當依柱史評無心歸大道有德失長生物我同宰親踈豈可名良哉眾妙本一一在忘情


簾卷西山色禪心共月華香城深處寺靈觀上人家絕頂壇猶在盈頭乳已賖而今淳道者經誦白蓮花


白異眾卉堦前莎草齊曉來和露看只欠一聲啼


悠悠塵外居者少心是事有遷謝斯門無古今乾坤同永久山水共幽深我愧重來此諸方去尋


叚食共滋養皆名有漏身焉知大小事不昧往來人歷歷隨聞見惺惺應屈伸變通元自在鑒照本天由逐江湖客耻為堯舜臣所依投旅舎妄計困風塵病故嫌王膳飢仍預國民既能分皂白須解別踈親朽宅蚖虵會浮泡屎尿陳何妨觀穢惡却要貪嗔除垢超凡果談空入聖因迦文教雖舊釋子道應新革屣排朱戶禪衣掛綠筠攝心彰戒定彈指覺坈神吐唾防塗壁拋籌怕動隣為僧當異俗學佛便行仁伏忍冤憎盡興悲鳥獸馴汲湯冝讓伴盥手淋垠受用生慚愧供承識苦辛堦甎同鏡靣瓦宇魚狼籍欣歡少光明讃歎頻桶盆還次第土最精淳寒鼻奢紅棗迎賔熾絳脣去驕終遠害習慢必遭迍匾器易盈滿曠懷忘賤貧沙門脩慧命菩薩振慈綸惣具如蓮性誰偏可意莫迷臭皮袋苦海枉沉淪


帶月眠霜磨復南康匠者好規模引廻鹿野靈源水瀉入梵宮香積冝作竒祥當聖代永為盛事在元符年號依依數里松蘿下往往諸方佛剎無左摺右盤何繚繞高來去更縈紆屈伸宛若蒼虬活裁剪分明碧玉俱解逐方圎稱上善能隨甜苦任殊途既成飯鳴犍稚還奉林僧洗鉢盂及物泠泠離洞府漱湍瑟瑟近簾隅禪堂客滋茶味祖席人傳羙圖澄湛池塘榮菡蓞清涼腑飲醍醐調和口腹功非小蕩滌塵埃德不孤遐溪山同掩映朝昏鳥獸共歡呼屯雲裏龍擡首貯雪巖前踞夾道杉根漸著傍垠種竹微甦橋橫深澗優游也亭起危巒恱望乎佛手開時慚潦倒馬蹄踏處愧踈愚賢將子勤其力則與清師忘所劬清則賢四土人共成筧事千載石門慿沃潤萬家檀越頼霑濡輙將長句伽陁讃誰謂江河帝都


雨花臺下身在便是梁朝顯法師南嶽早傳思大道北齊曾挫陸脩詞沙門既悟神通妙道士休誇呪術竒舉一無人能舉二至今佛日聖明時


荷滿秋塘菊滿籬凄涼軒檻冷風吹西來祖意堪任處方丈禪心正寂時岸住何妨停棹子車行須是打牛兒通人聞呵呵帶水拖泥老古錐


深入靈山罷問禪還家林逕步苔錢悟懷此去須知幸付謁誰來得有緣隱俗但忘憎愛見同塵寧畏是非時時時好味庵中旨若遇如君始可傳


同是浮泡幻化身邊白髮但驚春墜星灣裏曾分舊卷簟山中又話新君把詩篇多適性我將佛法獨怡神然禪恱吟情別得意逍遙緫要津


山野欣逢太守賢故伸鄙臆下雲巔莫嫌苦死辝幽隱却為勞生屬晚年多病況慚非道德踈慵虚古好林泉片雲飃逸情無限不用覊留重愛怜


凌空疊翠嵐光裏一蔟樓臺釋子宮誰謂道場無事到自須蓮社有緣通曾迎彩斾長松下得奉氷顏累日同從此承恩何以報悠悠心在白雲中


悟本道場三百載至今香火盛玄未逰長謂於人外及到分明在間境屬化風林壑靜僧依勝迹錫瓶閑訟無事民情樂洞寺何妨一再還


徧因訪祖參禪後拙直尋常見愛稀有道却從人事得無心應與情違時光易變誰驚老趣難窮自覺微尤荷多才深此意諠譁聲裏共忘機


涼秋時節諸禪子去去楊朱路仼到處有山容駐錫何方無寺不為家萬緣去輕浮一性常來看落花我亦與師雖老大更尋幽隱過年華


曾學雲門自在禪而今歸去豈無緣南山下雨機雖妙北斗蔵身語更玄衣到老長把住法從少室廣流傳諸方彼此休分別佛功深見處圎


勝剎當年偶重捿老來猶占自知非欲慿別選僧中德可使重拈石上衣法付王臣千古振道期高下一心歸何妨免我覊留事閑為君通佛祖機


休話東西北與南群生佛性妙相參詩書未必無夫子道德何妨有老躭不二靈源誰共覺以三教自殊探山間老也為遺物多謝通人草庵


此欲拋拋未得長思來伴老嵩丘道因無念殊途會人到有年諸事休閑徑草深方禁足碧林蟬叫又驚秋情追逐何時盡覧鏡那堪更白頭


禪性天蓮出水等慈及物別巖阿供投野老門門到飯謁林僧寺寺過獨木溪橋人戶少孤村草店路頭多風寒日晚宿歸處猶隔五里坡


自年來七十三盂又汲石門潭偶迎府帥一時意拋却雲山幾處庵大道也知無固必通人應亦重相諳思恩德何由報潦倒扶持強指南


雲頼德風輕舉力飃然又寶山中龍虵每用春雷覺草木時將法雨蒙馬祖妙心傳不盡泐潭靈瀉無窮回頭為報張居士豈獨今生外護功


聞當年虵虎法王居後杳無蹤幽寂寂深深處山好千千萬萬重張氏田圍大嶺馬師靈蔟長松勝逰輸却君先到還屬南昌一化封


十卷楞嚴萬行林法門開闢備機深八還四就且除鑛三漸十徵猶煉金見見見時當見性聞聞聞處要聞心使君為物延僧講付囑無忘佛正音


勞生唯有僧無事若悟乗老更閑三徑林禪性在一庵風月道心還傍欄碧澗長來水隔岸青岑不買山却群情塵土裏名牽利役自忘艱


住亦無求去亦閑飃然到處是家山偶棲龍嶠重嵓寺又憶融峯絕頂禪性誰同秋月皎吟情自得古風還平生聚散三回也知向何時更會顏


東西南北齊安道舜日高高照不偏千里江山稱佛國萬家香火祝堯天麻城長者思聞道栢子身尚坐禪機但大悲平等化無人無我智為先


香殘火冷漏將沉孤坐寥寥對碧岑萬井共當門有月幾人同在道無心風傳喬木時時雨泉瀉幽巖夜夜琴為報參玄諸子道西來消息好追尋

