國家圖書館善本佛典數位版, No. 8939 古尊宿語錄

東海東頭有新羅云大地不奈何


隨緣兀兀云任性浮沉 百味羞云觸類有得


何勞心神任性浮沉 吾真非假觸類有得 圖非真擬心即
容陋質天不能盖 遍布坤應物現形



廣教塼庵廓然無邊隨緣度日任性癡憨森羅萬像凢聖共傳有人到此雪山西畔


攀送老兄入梁杲日當軒不計年為報我師林下偈無心照破萬重関


祠部見少人知捿心歇地更無疑有人借問平生事日出東方月落西


祠部見通山河大地是家風任他前面花錦樹無心伏物演真宗


祠部見廓然安森羅萬像在目前任他前面歡與樂隨緣度日化人天

我今有病 無見無聞 清之理 日月長明


我今有病 罕遇知音 直饒明得 喪却平生



幻身七十三真性不隨緣廓然無障礙青獨湛然


是不問話山僧不荅禪日頭恰正午破土地口


是不問話山僧沒合煞日午打三更露柱夜說法


是不問話山僧實驚訝冬後一百五廣南出象牙


是不問話山僧沒可把孔在這裏拈來驀頭打


是不問話山僧沒可誇蕩蕩隨緣去湖南出紵麻


木魚謌木魚謌撗身三界卧擺頭掉尾瞬金鱗凢聖縱撗不奈何老胡聞聳耳聽聲聲振動古佛心逍遙自在無曲蕩蕩行時任騰騰日月大山崩踴踴躍躍魔軍驚哮吼吟時雲隊隊大洋海底霹靂聲


夙生慶幸共結良緣羅漢遺蹤日月青天松蘿茂取性巖邊道人行滿目江山露地白牛廓然無伴森羅萬像只在目前若人不會何相見有人問直下看箭


逰山日促路嶮巇結束行裝莫駐疑來日遍看山有色擬心棲隔山迷


諸方化主往來多青山淥水意如何演若達多應認影不知鷂子過新羅


師真師真皃古稜層言直訣烈去住分明森羅萬像普濟群心往來禪子大岳石崩


我師之真何用丹青形如滿月徧布乹坤


攀送高僧入梁春去秋來不計年蕩蕩行時無邪路江山無滯西天雪山童子言下喝擬議中間萬萬年


一盞金燈号玲瓏四方八面不施工照破坤黑暗山河大地是家風


化主別仙邑南北無西東超然威音外縱撗通明暗皆自尓寂然天地空萬緣俱頓息哮吼振坤


師真似日三周已畢遍布坤翹足七日大展壃風狐魅屏跡香茶供養光漆誰識


椹子黑榔檔無心是道場高僧飡一頓菓熟自馨香


前程化道莫辤辛隨緣兀兀任浮沉雲去水來為伴侶時時哮吼振乹坤

此日好雪 誰言氷 粟米白銀 新羅日月


此日好雪 萬民樂業 大展長空 凢聖路絕


此日好雪 何勞言說 萬物無心 江山日月


此日好雪 廓然敗賊 逼塞乹坤 誰人分別



高僧相伴過九旬誰人言話宗乗離凢離聖縱撗妙何人擬議落千峯


廣教無門風縱撗通大地紅塵起失却主人翁

此日好雨 乹坤無路 日月長明 西方淨土


廣教手巾 無功無能 觸目受用 青山白雲


廣教手巾 亘古亘今 寂寥廓 打破乹坤


廣教手巾 不恊眾情 有人借問 大岳石崩


廣教手巾 何勞心神 明暗自尓 青山白雲


廣教手巾 瞬目相呈 露地白牛 非凢非聖


廣教手巾 誰見誰聞 直下便會 喪却平生


廣教手巾 日月長明 縱撗自在 新羅國人


廣教手巾 非功織成 随緣度日 任性浮沉


廣教手巾 逼塞坤 賢愚意解 笑殺胡僧


廣教手巾 不用持論 言前薦得 翳却眼睛



莫推延莫推延從來此事只如然雪雰雰兩度降不由人主不由天


不推延不推延森羅萬像在目前雪雰雰天地黑露地白牛遍大千


忽覩庵任性癡憨有人到此如隔関山


一到仙州四十秋隨緣兀兀到此休幸遇高僧相伴後縱撗不意到峯頭


廣教六十八凢聖俱歇滅有人相借問九月重陽節


廣教六十八誰人相體察直下便會得腦後三斤鐵


一年春盡一年春相煩化道任浮沉森羅萬像無曲一聲纔動斬坤


廣教一柄扇本來無背面有時在手中要且無人見


山僧一條杖縱撗無比量有時在手中應用遍十方


笻竹九莭縱撗無邪大展長空凢聖路絕


兩堂上座齊下喝目之人無分別凢言賔主句下分何勞龜卜問前程


廣教一言凢聖共傳直下便會萬里江山


兀兀隨緣任浮沉不拘春夏及秋冬闍梨請益平生事問取寒山始知音


衲僧衲僧不用持論言前薦得腦後三斤


山僧生日真隨緣兀兀任浮沉森羅萬像無曲日出天然照坤


山僧生廓然寧不拘凢聖自在行任他前面歡與樂無心伏物賀太平


山僧生碧雲中情與非情共真明暗盡時無邪路明明不墮聖凢前


山僧生少知音任性隨緣過幾春有人借問平生事石人打鼓木人聽


山僧生據令行十方禪子盡皆驚若人解接無根樹海裏能挑水底燈


山僧生正令行野老謳謌盡傳名若人不識金剛用涅槃山側井中人


山僧生亘古今誰人言話宗乗離凢離聖縱撗妙腦後抽簮祭鬼神


山僧生在林中碧澗虎聲騪英雄喝廻驚動十方剎萬里江山入千峯


山僧生處峯頂上迦葉聞鍾出洞門粉骨碎身千萬刼思量難報我師恩


山僧生碧潭中不拘春夏及秋冬一刀兩叚須休去何人擬議落千峯


廣教一言直下人嫌若人借問萬里江山


四十五年在仙州凢聖縱撗任君遊有人借問如何事夜至三更到崖州

