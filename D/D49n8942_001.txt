國家圖書館善本佛典數位版, No. 8942 四家錄


一叚真風見也麼綿綿化母理機梭織成古錦含春象無奈東君漏泄何


廓然無聖来機逕廷得非犯而揮斤失不回頭而堕甑寥寥冷坐少林默默全提正令秋清月轉霜輪河淡斗夜柄繩繩衣鉢付兒孫此人天成藥病


雲犀玩月璨含輝木馬游春駿不覉眉底一雙寒碧眼看經那到透牛皮明白心超曠刼英雄力破重圍妙圎樞口轉靈機寒山忘却来時路拾得相將携手歸


百草頭上無邊春信手拈来用得親丈六金身徳聚閑携手入紅塵塵中作主化外自来觸生涯随分未嫌伎倆不如人


太平治業無象野老家風至淳只管村歌社飲那知舜徳堯仁


藥之作病鑑乎前聖病之作醫必也其誰白頭黑頭兮克家之子有句無句兮截流之機堂堂坐舌頭路應笑毘耶老古錐


癡兒刻意止啼錢良駟追風顧影鞭雲掃長空巢月寒清入骨不成眠


一尺水一丈波五百生前不奈何不落不昧商量也依前撞入葛藤窠阿呵呵會也麼若是灑灑落落不妨我哆哆和和神歌社舞自成曲拍手其閒唱哩囉


兩堂雲水盡分拏王老師驗正邪利刀斬俱亡像千古令人愛作家此道未喪知音可嘉鑿山透海兮唯尊大禹鍊石補天兮獨賢女媧趙州老有生涯草鞋頭戴較異中来也還眀鑑只箇真金不混沙


年老成精不謬趙州古佛嗣南泉刳龜喪命因圖象良駟追風累纆牽勘破了老婆禪向人前不直錢


森羅萬象許崢嶸透脫無方碍眼睛掃彼門誰有力隱人胷次自成情船橫野渡涵秋碧棹入蘆花照雪明串錦老漁懷舊市飄飄一浪頭行


宗般般盡強為傳耳口便支離種田飯家常事不是飽叅人不知參飽明知無所求子房終不貴封侯忘機歸去同魚鳥濯凔浪煙水秋


信衣半夜付盧攪攪黃梅七百僧臨濟一枝正法眼瞎驢滅却得人憎心心相印祖祖傳燈夷平海岳變化鯤鵬只箇名言難比擬大都手叚解騰


覿面来時作者知可中石火電光輸機謀主有深意欺敵兵家無遠思發必中更誰腦後見腮兮人難觸犯眉底著眼兮渠得便宜


老覺情多念子孫而今慚愧起家門是須記取南山語鏤骨銘肌共報恩


是與不是好看捲似抑似揚難兄難弟也彼既臨時奪也我何特地金錫一振太孤標繩床三遶閑游樷林擾擾是非生想像髑髏前見鬼


秤頭蠅坐便欹傾萬權照不平斤兩錙銖見端的終歸輸我定盤星


狗子佛性有狗子佛性無直釣尤末負命魚逐氣尋香雲水客嘈嘈雜雜作分踈平展演大鋪舒莫恠儂家不慎初點瑕疵還奪秦王不識藺相如


不起一念須弥山韶陽法施意非慳肯来兩手相分付擬去千尋不可攀滄海闊白雲閑莫將毫著其閒假鷄聲韻難謾我未肯模胡放過關


而今參飽似當時脫盡廉纖到不知任短任長休剪綴随高随下自平持家門豐儉臨時用田地優游信步移三十年前行脚事分明辜負一雙眉


借来聊尓了門頭得用随宜即便休象骨嵓前弄蛇手兒時做老知羞


挫来機緫權柄事有必行之威國有不犯之令尚奉而主驕君忌諫而臣底意嵓頭問徳山一擡一搦看心行


淡中有味妙超情謂綿綿若存兮象先兀兀如愚兮道貴玉雕文以喪淳珠在淵而自媚十分爽氣兮清磨暑秋一片閑雲兮遠分天水


玄沙太長慶少勇南山鼈死無用風雲際會頭角生果見韶陽下手弄下手弄激電光中看變動在我也遣呼於彼也有擒有底事如今付阿誰冷口傷人不知痛


扇子破索犀牛棬攣中字有来由誰知桂轂千年魄妙作通明一點秋


一倒一起雪師子慎於犯而懷仁勇於為而見義清光照眼似迷家眀白轉身還堕位衲僧家了無寄同死同生何此何彼暖信破梅兮春到寒枝涼飊脫兮秋澄潦水


松直曲長鳬短皇人俱忘治亂其安也潛龍在淵其逸也翔鳥脫絆無何祖西来裏許得失相半蓬隨風而轉空船截流而到岸箇中靈利僧者取清涼手叚


壯志稜稜未秋男兒不憤不封思清匂家客洗耳溪頭不飲牛


牛之機印住印破透出毘盧頂行却來化佛舌頭坐風穴當衡盧陂負堕棒頭喝下電光石火歴歴分明珠在盤眨起眉毛還蹉過


壞不壞随他去也大千界句裏了無鈎鎻機脚頭多被葛藤礙會不會分明底事丁寧煞知心拈出勿商量還我當行相買賣


一道神光初不覆蔵超見緣也是而無是出情量也當而無當嵓花之粉兮蜂房成蜜野草之滋兮麝臍作香随類三尺一丈六明明觸露堂堂


無外而容無礙而冲門墻岸岸鎻重重酒常酣而臥客飯雖飽而頹農突出虗空兮風摶妙翅踏滄海兮雷送遊龍


浪級初昇雲雷相送騰躍稜稜看大用燒尾分明度禹門華鱗未肯淹瓮老成人不驚眾慣臨大敵初無泛泛端如五兩輕堆堆何啻千鈞重高名四海復誰同介立八風吹不動


皤然渭水起綸何似首陽清餓人只在一塵分變態高名勳業兩難成


搖頭擺尾赤稍鱗徹底無依解轉身截舌頭饒有術拽回鼻孔妙通神夜明簾外兮風月如晝枯木巖前兮花卉長春無舌人無舌人正令全提一句親獨步寰中明了了任天下樂欣欣


日面月靣星流電卷鏡對像而無珠在盤而自轉君不見鉗鎚前百鍊之金刀尺下一機之


一喚回頭識我不依俙蘿月又成鈎千金之子流落漠漠窮途有許愁


迷悟相返妙而簡春坼百花兮一吹力回九牛兮一挽無奈泥沙撥不分明塞甘泉眼忽然突出肆橫流師復云險


粥罷令教洗鉢盂豁然心地自相符而今參飽藂林客且道其間有悟無


弦筈相銜網珠相對發百中而箭箭不攝眾景而光光無礙得言句之惣持住游戱之三昧妙其間也宛轉偏圎必如是也橫自在


餌雲鈎月釣清津年老心孤未得鱗一曲離騷歸去後汨江上獨醒人


鳥之行空魚之在水江湖相忘雲天得志擬心一絲對靣千里知恩報恩人閒幾幾


斫老葛藤打破狐窠窟豹披霧而變文龍乗雷而揳骨咄起滅紛紛是何物


絲綸降號令分寰中天子塞外將軍不待雷驚出蟄那知風遏行雲機底聮綿兮自有金針玉線印前廓兮元無鳥篆虫文


巍巍堂堂磊磊落落閙刺頭下脚脚下線我自由端泥盡君休斵莫動著千年故紙中合藥


收把襟喉風磨雲拭水冷天秋錦鱗莫謂無滋味釣盡滄浪月一鈎


岸眉橫雪河目含秋海口鼓浪航舌駕流撥亂之手太平之籌老趙州老趙州攪攪樷林卒未休徒費工夫也造車合轍本無伎倆也塞壑填溝


曼殊問疾老毘耶不二門看作家珉表粹中誰賞鑑忘前失後莫咨嗟區區抱璞兮楚士璨璨報珠兮陏城虵休點破絕疵瑕俗氣渾無却較


爭解恁麼道五更鷄唱家林曉爭肯恁麼道千年與雲松老寳鑑澄明驗正偏玉機轉側看兼到門風大振兮規步綿綿父子變通兮聲光浩浩


切瑳磨変態誵訛葛陂化龍之杖陶家居蟄之梭同條生兮有同條死兮無多末後句只這是風舟載月浮秋水


水不洗水金不金昧毛色而得馬靡絲絃而樂琴結繩畫卦有許事喪盡真淳盤古心


驢井井驢智容無外淨涵有餘肘後誰分印家中不蓄書機絲不掛梭頭事文彩橫意自殊


分絲染太嘮嘮綴花聮敗祖妙握司南造化柄水雲器具在甄陶屏割繁碎剪除氄毛星衡藻鑑玉尺金刀黃蘗老察秋毫坐春風不放高


一竅通八靣玲瓏無象無春入律不留不礙月行空清淨寳目徳臂徧身何似通身是現前手眼顯全機大用橫何諱忌


末後句會也無徳山父子太含胡座中亦有江南客莫向人前唱鷓鴣


抗力霜雪平步雲霄下恵國相如過橋蕭謀略成漢巢許身心欲避堯寵辱若驚深自信真情參跡混漁樵


不防行細輸先手自覺心麤媿撞頭破腰間斧柯爛洗清凡骨共仙遊


綴綴過膠膠因果鏡外狂奔演若多杖頭擊著破竈堕竈堕破来相賀却道前辜負我


三老暗轉柂孤舟夜回頭蘆花兩岸雪煙水一江秋風力扶行不棹笛聲喚月下滄洲


百戰成功老太平優柔誰肯苦爭衡玉鞭金馬閑終日明月清風富一生


入手還將死馬醫反魂香欲起君危一期拶出通身汗方信儂家不惜眉


苐二頭分悟破迷快須撒手筌兮未盡成胼拇智也難知覺噬兔老冰盤秋露泣鳥寒玉樹曉風凄持来大仰辨真假痕玷渾無貴白珪


芥城劫石妙窮初活眼環中照廓不許夜行投曉到家音未肯付鴻魚


離念見佛破塵出經現成家法誰立門月逐舟行江練淨春随草上燒痕青撥不撥聴丁寧三徑荒歸便得舊時松菊尚芳馨


新婦騎驢阿家牽體叚風流得自然堪笑效顰隣舎女向人添醜不成妍


規圎矩方用行舎蔵鈍置棲蘆之鳥進退觸藩之羊喫人家飯臥自家床雲騰致雨露結為霜玉線相投透針錦絲不吐梭腸石女機停兮夜色向午木人路轉兮月影移央


天盖地載成團成塊周法界而無邊折隣而無內及盡玄誰分向背佛祖来償口業債問取南泉王老師人人只喫一莖菜


拂牛劒氣洗兵威定亂歸更是誰一旦氛埃清四海衣皇化自無為


跛跛挈挈毿毿百不可取一無所堪默默自知田地騰騰誰謂肚皮憨普周法界渾成飯鼻孔纍信飽叅


豁落亡依高閑不覉家邦平貼到人稀力量分階級蕩蕩身心絕是非是非絕介立大方無軌轍


作賊心過人膽歴歴橫對機感保福雲門也欺脣翠巖長慶也脩眉映眼杜禪和有何限剛道意句一齊剗埋沒自己也飲氣吞聲累先宗也面牆擔板


凍眠雪屋嵗摧頹窈窕蘿門夜不開寒槁林看變態春風吹起律筒


清白門庭四絕隣長年関掃不容塵光明轉傾殘月爻象分時却建寅新滿孝便逢春醉步狂歌任堕巾散髮夷猶誰管系太平無事酒顛人


沒跡消息白雲無根清風何色散乾盖而非心持坤輿而有力洞千古之淵源造萬像之模則剎塵道會也普賢樓閣門開也頭頭勒


圎珠不穴大璞不道人所貴無稜角拈却肯路根塵空脫體無依活卓卓


佛祖髑髏穿一串宮漏沉沉密箭人天機要發千鈞雲陣煇煇急飛電箇中人看轉變遇賤則貴貴則賤得珠象兮至道綿綿游刃亡牛兮赤心片片


道環之靡盈空印之字未形妙運天輪地軸密羅武緯文經放捏聚獨立周行機發玄樞兮青天激電眼含紫光兮白日見星


餬餅云超佛祖談句中無味若為叅衲僧一日如知飽方見雲門靣不慚


玉人夢破一聲鷄轉生涯色色齊有信風雷催出蟄無言李自成蹊及時莭力耕犁誰怕春疇沒脛泥


蒲團禪板對龍牙何事當機不作家未意成褫明目下恐將流落在天涯空那掛劒星却浮槎不萌草解蔵香象無底籃著活蛇今日江湖何障礙通方津渡有舡車


夜壑蔵舟澄源著棹龍魚未知水為命折筋不妨一攪玄沙師小塘老凾盖箭鋒探竿影草潛縮也老龜巢蓮游戱也華鱗弄藻


出門躍馬掃搶萬國煙塵自肅清十二亡閑影響三千放淨光明


妙藥何曾過口神醫手若存也渠本非無至也渠本非有不滅而生不亡而壽全超威音之前獨步刼空之後成平也天盖地擎運轉也烏飛兔走


俱老子頭禪三十年来用不殘信有道人方外術了無俗物眼前看所得甚簡施設寬大千剎海飲毛端鱗龍無限落誰手重任公把釣竿師復竪起一云看


孤逈逈圎陀陀眼力盡高峩峩月落潭空夜色重雲收山瘦秋容多八卦位正五行氣和身先在裏見来麼南陽父子兮却似知有西竺佛祖兮無如奈何


九包之雛千里之駒真風度籥靈機發樞劈面来時飛電急迷雲破太陽孤捋虎見也無箇是雄雄大丈夫


藤枯樹倒問溈山大呵呵豈閑裏有刀窺得破言思無路絕機


滄海乾太充滿衲僧鼻孔長古佛舌頭短珠絲度九曲玉機一轉直下相逢誰識渠始信斯人不合伴


草漫漫門裏門外君自看荊林中下脚易夜明簾外轉身難看看幾何般且随老木同寒瘠將逐春風入燒瘢


夢中擁衲參舊列聖森森坐其右當仁不讓楗稚鳴法無畏師子吼心安如海膽量如斗鮫目淚流蚌膓珠剖譫語誰知泄我機厖眉應揚家醜離四句絕百非馬師父子病休醫


照徹造化根紛紜出沒見其門游神刼外問何有著眼身前知妙存嘯蕭蕭嵓吹早龍吟冉冉洞雲昬南泉點破時人夢要識堂堂補尊


收卷餘懷猒事華歸来何是生涯爛柯樵子疑無路掛樹壺公妙有家夜水金波浮桂影秋風雪陣擁芦花寒魚著底不吞餌興盡清歌却轉槎


別是非明得喪應之心諸掌往来不往来只者俱是蔵輪三賞之有黃帝得之象轉樞機伎倆明眼衲僧無鹵莾


卸却臭皮袋拈轉赤團當頭鼻孔正直下髑髏乾老醫不見来癖少子相看向近難野水瘦時秋潦退白雲舊山寒須勦絕莫顢頇轉盡無伊就位孤標不與汝同盤


臨濟全機格調高棒頭有眼辨秋毫掃除狐兔家風峻變化魚龍電火燒活人劒殺人刀天照雪利吹毛一令行滋味別十分痛是誰遭


石霜一宗親九峯香煙脫去正脉難通月巢作千年夢雪屋人迷一色坐十方猶點額密移一步看飛龍


君王底意語知音天下傾誠葵藿心掇出中原無價寳不同趙璧與燕金


中原之寳呈興化一叚光明難定價帝業堪為萬師金輪景耀四天下


不入未循緣劫壺空有家白蘋風細秋江暮古岸舡歸一煙


鉢裏飯桶裏水口見膽求知己擬思便落二三機對面忽成千萬里韶陽師較些子金之義兮誰與相同匪石之心兮獨如此


見有不有飜手覆手瑯瑘山裏人不落瞿曇後

