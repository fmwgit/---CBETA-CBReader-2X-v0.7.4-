國家圖書館善本佛典數位版, No. 8838 金剛般若波羅蜜經（註解）

是人行邪道 不能見如來



稽首金剛界 大聖法中王
願實際 字字放毫光

聖凢同聚給孤園 似月如星共一天 持鉢着衣弘聖化 人人盡是火中蓮


解空特地風雲 九曲難穿問至尊 兩鏡光含千古意 珠璣鴻出顯家門


大乘境界盡含容 凢聖元來事一同 掃盡微塵生死念 依然靣目舊家風


透過聲香色是誰 投身飼虎自家為 精金百鍊雖光彩 且不重添眼上眉


悟處分明見得真 鏡中靣目自家身 莫言諸相都拈 只是如今箇主人


正信之人骨有靈 心如杲日洞然明 眼空不見黃金貴 靣壁忘機海晏清


識破娘生無所得 空那話是和非 炳然一句威音外 雲去雲來天不移


百千妙義佛諸祖 盡在毫端一密中 七寶三千非比喻 此心包納太空


一相本來元不有 明珠鑽透兩頭空 要知四果安身處 鏡破形忘那有蹤


家破人亡國已空 更無南北與西東 寥寥晴際霜天夜 纔有微雲便不同


恒沙界布金田 雖福無涯未倒邊 端的悟明心地處 片雲不掛是青天


見物思人暗断腸 聞經覩相好心傷 靈山一會如同在 持者隨方是道場


求法如求鎮海珠 九重淵底見真渠 丹青國手難描出 更欲安名便不如


冷豆爆口難開 盡皮膚骨出來 瓦解氷消藏不得 夜明月上樓臺


三時布施福難量 不似持經功德強 任身塵數劫 娘生靣目在何方


業猶心造心猶誰 心罪當知誰所為 直下罪忘心處 覺天心月燦光輝


未得心空向外求 自從識得冷啾啾 大千沙界元非有 念念教人萬事休


人法俱忘水月秋 更無纖粟掛心頭 飢時喫飯困來臥 綠水青山一目收


寶施無邊豈性同 何如見道凢籠 打開自己光明藏 盡在毛端一化中


法身體若太空 萬象難教混一同 花笑鳥啼瞞不得 難將正眼着邪中


生前一句是如何 開口分明蹉過他 佛祖舌頭都坐断 啞人食蜜笑呵呵


火裏尋氷謾自求 敲氷取火更無由 十縱汝爭拈得 兩眼雙空當下休


但自胷膺無垢穢 任他長短是和非 眼中着沙耳盛水 妙行如如同道知


福智無邊豈度量 人天路上福為強 要離生死超三界 惟誦金剛出方


自性眾生自性度 癡人覔佛外邊求 可憐拾翠拈紅客 空在浮數日頭


三十二相黃金殿 八十隨形瓔珞衣 覷破如來真靣目 元將黃葉止嬰啼


這點靈光亘古今 幾回高顯幾回沉 驀然摸着衣中寶 呀地一聲更不尋


寶聚恒沙界中 一毫不受樂心空 觀春萬卉青紅紫 俄傾崢嶸不見蹤


坐臥經行脚自擡 登山涉水渾塵埃 看他下足分明處 碎空無去來


一念未興相已成 如臨寶鏡兩分明 飜身碎初心月 相理元空擺手行


一擊心空忘所知 朗然聲色外威儀 飛煙心何在 四見纔興却是迷


界阿僧轉法輪 微塵剎土微塵身 誰家底事婆心切 爐鞴門開煆夢人



一切有為法

識破娘生幻化身 黃金碧玉眼中塵 心休頼對青霄月 壺內風光別一春



如夢幻泡影

三界空華實可悲 泛身塵數未知誰 現淹生死洪波內 猶自癡心競危



如露亦如電

命若夕陽倐忽間 漚光影裏百年難 身如曉露雲中電 安可不忙心放閑



應作如是觀

行到水窮山盡處 大千春色一浮漚 重重拂盡重重見 莫道瞿曇弄舌頭


皇圖鞏固帝道遐昌 佛日增輝法輪常轉


