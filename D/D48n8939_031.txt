國家圖書館善本佛典數位版, No. 8939 古尊宿語錄


挂錫西原上玄徒苦問津千峯銷積雪万木自廽春谷暖泉聲逺林幽鳥語新思遺隻履深洛陽人


挂錫西原上誰同振此風卷簾千障日坐石一枝雪嶺書無衡陽信不通廽觀清景外雲鳥自憧憧


一印印賢愚共知裂轉鼻孔頂上金槌


一印印水徒張唇觜未渉流沙洪濤競起


一印印空明月清風爍迦羅眼齋後之鐘


林下春時節融融萬物新睠茲和煦力孰不謂通津


林下春時節幽居境倍清曉雲分岳色流水帶鶯聲


林下春時節遲遲日漸暄不知謌有道泉石自相便


林下春時節誰同狎此心野花開不盡巖檜冷森森


散誕不拘儀終日拖帶水茫茫竟未知教伊從誰雪耻


困來抱無語傍觀盡生疑慮未免開献諸人是甚閑家破具


貧道本無護舉目知君罔措可憐二月三月是蜂狂蝶舞


莫訝衣裳破碎入且無忌諱撗身要道等人那箇便知圈繢


日暮愛貧里豈是圖他小利分明報諸人臘水氷霜滿地


余有一道千聖不到北走南奔相頭買是何之道雲橫碧嶠


余有一辨風生岳面舉目千差知君不薦是何之辨僧堂佛殿


余有一善知時節若人會得眼裏添榍是何之春寒秋


余有一劒寒光練虎嘯風生飛霞走電是何之劒灰頭土面


余有一機聖凢共知拈却鼻孔舉起須是何之機淵明皱眉


赫日光中誰不了底事堂堂入草擔簦負笈苦勞心從門入者非家寳演宗乗提祖教千年枯骨何堪咬南北東西去来拈得鼻孔失却口


不看禪不會終日擁炉長瞌睡五湖禪子競頭來眨上眉毛三門外


翆嵓不會禪面看青天打破大唐國殺老南泉


雪雪片片交飛無暫歇萬里江山一樣平要津把斷


文殊印普賢訣杲日當空還漏泄無言童子念摩訶憍梵鉢提長吐舌


宗本彰義已賖徒将心識話周漁人夜唱煙島樵父春行踏落花


成壞惣別同異帝網交叅六義拈起大地山河透出過現未文殊夢裏楊眉普賢空中彈三十年後自看且恁和合水


灌水不滿巵運雪不填井吁哉碧眼人迢迢渉葱嶺絕粒既無功負舂寧有省一花五開猿嘯諸峯頂


入門何必辨來機潦倒禪和不自知栢樹前剛注令平地下針錐


抱拙少林已九年趙州忽長亭前栢可憐無限守株人寥寥坐對千峯色


平常心是道舉步入草王老到底不能曉玉兔金烏任飛走


桃花見後謂無疑壯志由來本是伊若問玄沙言未現前贓物自家知


趙州有語喫茶去明眼僧皆賺舉不賺舉未相許堪笑禾山打鼓


杖林山下竹筋鞭頭尾拈來惣一般莫恠玄沙不出嶺他家元是釣漁舡


言中辨的老禪和驀直山路不蹉勘破却囬人莫問岳陽舡子洞波


踏秤槌硬似鐵矇瞳禪和猶未瞥三冬嶺上火雲生六月長天降大雪


禪和禪和一箇餬餅無奈何礼拜任君頭地海東舩子過新羅


洞山有語麻三斤子擎拳要問津因憶年看草字張顛顛後更無人


休問藏身北斗撩他露柱煩惱跳撞入燈籠穿却湖南長老


北斗藏身事不孤韶陽由是殘軀而今澤國綸者猶把鯹鱣誑懵夫


侍余凾丈二三秋日由來道未詶何事衣輕取別鉢猶挂樹梢頭


落落循環在手茫茫未知出跳雖然本自圎成爭奈其中一竅放行怛光把住毗沙匿曜有時捉向手中貴與僧取笑


狀奪西河類雄雄鎮此峯爪牙終不露狐兎自潜蹤


草堂危構耶西九夏幽居景物竒簾卷乱峯初雨後白雲流水自相隨


化門卷豈同時出塞還須斬萬機道却旋林下日卷簾閑看岳雲


禪人別我訪南宗吳楚山川去幾重莫謂臨歧無可贈萬年松在祝融峯


一語通諸密開權渉化門當機如有路北斗坐南坤


振錫韶石重来欵竹扉無言宣祖意溢目太陽輝


一字不出頭十字不挑脚可惜少林人端坐無斟酌孰云錯金錫高擎返故鄉清風浩浩生寥廓


故國曽不住他鄉無暫留肩橫一枝錫何問蹤由


凛凛氷風臨晚景環爐獨坐雙峯頂茫茫六合曽未知月冩千江萬江影


跡遁寒岩雲鳥絕隂崖流水花微發昨夜天風掃石床寥寥坐對三生月


一落兮天下秋古今人事謾悠悠皇三讓名還大千載風詠莫


情忘應許道相交肯謂川途有所遙月皎五峯湘水白雲蒸石廩露偏饒


曹溪何幸示來書忽憶當年在大愚堪笑堪悲無限事甜生得苦葫蘆


握草為金未足竒韶陽風骨與誰知年來老大渾無用應對盧公獨斂眉


刊石誇自點頭武陵法道誰醻年來應是慵開眼獨坐龍門見九州


南北山居道不殊不殊猶未得通途龍峯地暖花應秀石廩雲寒萬仞孤


辭家日久慕叅禪不憚崎嶇甚可憐報汝速湏故里冬耕取昔年田


雪壓恠松枝折病畏寒長擁爐添薪坐久眼忽瞑偃卧不知山月晡


岳頂雲披清風皃古一漚未形万機起縷道極致淳行敦亡矩首木平不勞斤斧


頂高頰拳祖佛之怨唇尖鼻禪之孽天下人憎這箇老傑


十五十六天輪地軸日面月面神嘷哭少室從風竹馬年而今莫問胡家曲咄


壞曽披蒙雪頂遶軒松竹冷相侵虚堂夜永坐將半花落嵓前知幾深


片片殘紅隨逺水依依煙樹帶斜陽橫笻石上誰相問猿嘯一聲天外長


靜聽凉飈遶洞溪漸看秋色入冲微漁人撥破湘江月樵父踏開松子


壠麥重重覆紫煙太平時節見豐年野雲忽散孤峯出列橫飛落澗泉


凍把巖根雪尚稠暮雲閑鏁逺峯頭地爐骨柮高燒起石銚烹茶時一甌


溢目江山雪正深寒色尚沉沉尤忻象外有良契時以嘉言慰此心


竹齋欹枕病方廽春餤梅花忽來重此何以報榰笻時上石樓


散盡浮雲落盡花到頭明月是生涯天六幕千山外何清風不家


澹然金菊映秋光底事無人泛玉觴憶陶潜池上肯教和草過重陽


道薄常慙繼祖猷退居嵓石任春秋齋時自有盂羹飯六合清風卒未休


道薄常慙繼祖天瞬眸金色已虚傳而今猶舉僧伽服端坐鷄峯誑後賢


道薄常慙繼祖燈老來林下盧能抱腰特石長三尺不愧黃梅會裏僧


道薄常慙繼祖心九年何事絕知音到頭無頼空廽首皮髓分拏直至今


道薄常慙繼祖門隨家豐儉且安貧掌間日月須走把住南星對北辰


鷄鳴丑眹兆之前還乱走夢裏論量幾万般天明無是虚開口


平旦寅山何大地掌中擎金剛熖裏空彈碧眼胡僧來未能


日出夘炟赫威光無剩少茫茫宇宙未知競向途中闘機巧


食時辰南北東西誰是親鉢裏不逢香積飯深慙枉作出家人


禺中巳信手拈來無不是迷却南街走北街草鞋踏破因誰置


日南午出囊中無一縷銅頭鐵額知未知草偃風行立千古


日眣未休話如論實義官家不許夜行人誰教醉酒街頭睡


晡時申遊子前來問要津鉢盂打破渾閑事茶少了却生嗔


日入酉朝參暮請何曽有不如靜坐念金剛從他破僧口


黃昬戌一點寒燈照幽室鐘喧轟閙一場摩訶般波羅密


人定亥啐之機遭哂恠自從胡亂知幾年不曽少人一文債


夜半子開眼尿床到如此老胡猶自渉崎嶇石空留鎮熊耳


住六十五年為僧五十七夏玄徒休問指鼻孔大頭向下

