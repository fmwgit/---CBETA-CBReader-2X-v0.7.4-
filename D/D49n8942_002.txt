國家圖書館善本佛典數位版, No. 8942 四家錄


聖諦廓然何當辨的對朕者誰還云不識因茲暗渡江豈免生荊闔國人追不再来千古萬古空相憶休相憶清風匝地有何極師顧視左右云這裏還有祖師麼自云有喚来與老僧洗脚


至道無難言端語端一有多種二無兩般天際日上月下檻前山深水寒髑髏識盡喜何立枯木龍吟消未乾難難揀擇明白君自看


日靣佛月面佛五帝三皇是何物二十年来曾苦辛為君幾下蒼龍窟屈堪述明眼衲僧莫輕忽


一勘破二勘破雪上加霜曾險堕飛騎將軍入虜再得完全幾箇急走過不放過孤峯頂上草裏坐咄


牛頭沒馬頭迴曹溪鏡裏絕塵埃打皷看来君不見百花春至為誰


去却一拈得七上下四維無匹徐行踏流水聲觀出飛禽跡草茸茸煙空生嵓畔花狼藉彈堪悲舜若多莫動著動著三十棒


江國春風吹不起鷓鴣啼在深花裏三級浪高魚化龍癡人猶戽夜塘水


翠嵓示徒千古無對閞字相酬失錢遭罪潦倒保福抑揚難得嘮嘮翠巖分明是賊白珪無玷誰辨真假長慶相諳眉毛生也


句裏呈機劈面来爍迦羅眼絕纖埃東南西北門相對無限輪鎚擊不


兩喝與三喝作者知機變若謂騎虎頭二俱成瞎漢誰瞎漢拈来天下與人看


凜凜孤風不自誇端居寰海定龍虵大中天子曾輕觸三度親遭弄爪牙


金烏急玉兔速善應何曾有輕觸展事投機見洞山跛鼈盲龜入空谷花簇簇錦簇簇南地竹兮北地木因思長慶陸大夫解道合哭不合哭咦


老新端的別解道銀椀裏盛雪九十六箇應自知不知却問天邊月提婆宗提婆宗赤幡之下起清風


對一太孤絕無孔鐵鎚重下楔浮樹下笑呵呵昨夜驪龍拗角折別別韶陽老人得一橛


倒一分一莭同死同生為君决八萬四千非鳳毛三十三人入虎穴別別擾擾怱怱水裏月


古佛有家風對揚遭貶剝子母不相知是誰同啐覺猶在殻重遭撲天下衲僧徒名


一箇兩箇千萬箇脫却籠頭卸角馱左轉右轉随後来紫胡要打劉磨


盧公付了亦何慿坐休將繼祖燈堪對暮雲歸未合遠山無限碧層層


蓮花荷報君知出水何如未出時江北江南問王老一狐疑了一狐疑


象骨嵓高人不到到者須是弄虵手稜師備師不奈何喪身失命有多少韶陽知重撥草南北東西無討忽然突出拄杖頭拋對雪峯大張口大張口兮開閃電剔起眉毛還不見如今蔵在乳峯前来者一一看方便師高聲喝云看脚下


無縫見還難澄潭不許蒼龍蟠層落落影團團千古萬古與人看


對揚深愛老俱宇宙空来更有誰曾向滄溟下浮木夜濤相共接盲龜


龍牙山裏龍無眼死水何曾振古風禪板蒲團不用只應分付與盧公


少後舉似鏡清清云若不是孫公便見髑髏徧野


妙峯孤頂草離離拈得分明付與誰不是孫公辨端的髑髏著地幾人知


曾騎鐵馬入重城勑下聞六國清猶握金鞭問歸客夜深誰共御街行


眼裏塵沙耳裏土千峯萬峯不肯住落花流水太茫茫剔起眉毛何去


祖域交馳天馬駒化門舒卷不同途電光石火存機変堪笑人来撩虎


問既有宗亦攸同三句可辨一鏃遼空大野弓涼飊颯颯長天兮踈雨濛濛君不見少林久坐未歸客靜依熊耳一叢叢


祖佛来不為人衲僧今古頭走明鏡當臺列象殊一一面南看北斗斗柄無討拈得孔失却口


刼火光中立問端衲僧猶滯兩重可憐一句随他語萬里區區獨徃還


鎮州出大蘿蔔天下衲僧取則只知自古自今爭辨鵠白烏黑賊賊衲僧鼻孔曾拈得


此錯彼錯切忌拈却四海浪平百川潮落古風高十二門門門有路空蕭索非蕭索作者好求無病藥


際全機繼後持来何必在容巨靈擡手無多子分破華山千萬重


團團珠繞玉馬載驢駞上鐵船分付海山無事客釣鼇時下一捲攣師復云天下衲僧跳不出


出草入草誰解尋討白雲重重紅日杲杲左顧無暇右已老君不見寒山子行太早十年歸不得却来時道


千峯盤屈色如藍誰謂文殊是對談堪笑清涼多少眾前三三與後三三


大地絕纖埃何人眼不始随芳草去又逐落花迴翹寒木狂猿嘯古臺長沙無限意咄


三無法何求心白雲為盖流泉作琴一曲兩曲無人會雨過夜塘秋水深


擒得盧陂鐵牛三玄戈甲未輕酬楚王城畔朝宗水喝下曾令却倒流


花藥欄莫顢頇星在秤兮不在盤便與麼太無端金毛獅子大家看


聞見覺知非一二山河不在鏡中觀霜天月落夜將半誰共澄潭照影寒


活中有眼還同死藥忌何須鑒作家古佛尚言曾未到不知誰解撒塵沙


雪團打雪團打龐老機閞沒可把天上人間不自知眼裏耳裏絕蕭灑蕭灑絕碧眼胡僧難辨別


手還同萬仞崖正偏何必在安排琉璃古殿照明月忍俊韓獹空上階


一拽石二般土發機須是千鈞弩象骨老師曾輥毬爭似禾山解打皷報君知莫鹵甜者甜兮苦者苦


編辟曾挨老古錐七斤衫重幾人知如今拋擲西湖裏下載清風付與誰


虗堂雨滴聲作者難酬對若謂曾入流依前還不會會不會南山北山轉霶霈


一二三四五六碧眼胡僧不少林道付神光卷衣又歸天竺天竺無尋夜来却對乳峯宿


来問若成風應機非善巧可悲獨眼龍曾未呈牙爪牙爪生雲雷逆水之波經幾迴


透網金鱗休云滯水搖乾蕩坤振鬣擺尾千尺鯨噴洪浪飛一聲雷震清飊起清飊起天上人間知幾幾


鉢裏飯桶裏水多口阿師難下觜北斗南星位不殊白浪滔天平地起擬不擬止不止箇箇無裩長者子


末後句為君明暗雙雙底時莭同條生也共相知不同條死還殊絕還殊絕黃頭碧眼須甄別南北東西歸去来夜深同看千嵓雪


孤危不立道方高入海還須釣巨鼇堪笑同時灌溪老解云劈箭亦徒勞


野鴫子知何許馬祖見来相共語話盡山雲水月情依前不會還飛去欲飛去却把住道道


頭虎尾一時凜凜威風四百州却問不知何太險師云放過一著


兔馬有角牛羊無角絕毫絕釐如山如岳黃金靈骨今猶在白浪滔天何著無著隻履西歸曾失却


與君放出閞中主放箭之徒莫鹵取亇眼兮耳必聾亇耳兮目雙瞽可憐一鏃破三閞的的分明箭後路君不見玄沙有言兮大丈夫先天為心祖


似海之深如山之固蝱弄空裏猛風螻蟻撼於鐵柱揀兮擇兮當軒布皷


象王嚬呻師子哮吼無味之談塞人口南北東西烏飛兔走


水灑不著風吹不入步龍行鬼神泣頭長三尺知是誰相對無言獨立


拄杖子吞乾坤徒花浪奔燒尾者不在拏雲霧曝鰓者何必喪膽忘魂拈了也聞不聞直須灑灑落落休更紛紛紜紜七十二棒且輕恕一百五十難放君師驀拈拄杖下座大眾一時走散


野老教不展眉且家國立雄基謀臣猛將今何在萬里風清秪自知


看看古岸何人把釣竿雲冉冉水漫漫明月蘆花君自看


兩堂俱是杜禪和動煙塵不奈何賴得南泉舉令一刀兩任偏頗


公案圎来問趙州長安城裏任閑遊草鞋頭戴無人會歸到家山便即休


機輪曾未轉轉必兩頭走眀鏡忽臨臺當下分妍醜妍醜分兮迷雲慈門何生塵埃因思良馬窺鞭影千里追風喚得迴喚得迴鳴三下


問曾不知荅還不會月冷風高古巖寒檜堪笑路逢逹道人不將語默對手把白玉鞭驪珠盡擊碎不擊碎增瑕纇國有憲三千條罪


南山雲北山雨四七二三面相覩新羅國裏曾上堂大唐國裏未打皷苦中樂樂中苦誰道黃金如糞土


黃巢過後曾劒大笑還應作者知三十山藤且輕恕得便冝是落便宜


不向雙林寄此身却於梁土惹埃塵當時不得志公老也是恓恓去國人


雙收雙放若為宗騎虎由来要絕笑罷不知何去只應千古動悲風


由基箭射猿遶樹何太直千箇與萬箇是誰曾中的相喚相呼歸去来曹溪路上休登陟復云曹溪路坦平為什麼休登陟


却請和尚道頭生角出荒草十洲春盡花凋殘瑚樹林日杲杲


和尚也併却龍蛇陣上看謀略令人長憶李將軍萬里天邊飛一鶚


和尚有也未金毛師子不踞地兩兩三三舊路行大雄山上空彈


蔵頭白海頭黑明眼衲僧會不得馬駒踏殺天下人臨際未是白拈賊離四句絕百非天上人閒唯我知


白雲影裏笑呵呵兩手持来付與他若是金毛師子子三千里外見誵訛


前箭猶輕後箭深誰云黃是黃金曹溪波浪如相似無限平人被陸沉


犀牛扇子用多時問著元来惣不知無限清風與頭角盡同雲雨去難追師復云若要清風再覆頭角重生請禪客下一轉語問云扇子破還我犀牛兒来時有僧出云大眾參堂去師喝云拋鈎釣鯤鯨釣得箇蝦便下座


列聖樷中作者知法王法令不如斯會中若有仙陀客何必文殊下一槌


呼即易遣即難互換機鋒子細看刼石固来猶可壞滄溟深立須乾烏臼老烏臼老幾何般與他杓柄太無端

