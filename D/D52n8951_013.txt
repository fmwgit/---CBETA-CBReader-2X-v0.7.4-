國家圖書館善本佛典數位版, No. 8951 如來香


極樂世界清淨土 無諸惡道及眾苦
願如老身病苦者 同生無量壽佛所


彭蠡之陽。廬山峻峙。積純和氣。竦搘天勢。峰連奇秀。谷藏靈異。鶯洞之前。勝復為最。懿乎我后。河漕運。仁聖文明。肅恭敬畏。堯舜其心。巢父其志。思憩大。因開福地。帝出乎震。龍飛在天。梯航合遝。符瑞駢闐。推公固本。舉正求賢。九功既敘。七德俄宣。貞師一奮。建人來庭。神兵再。楚邦蕩平。威震四海。疆開百城。日新之盛。無得而名。睿謨。游刃多餘。乃思是境。昔擬華胥。夙心不獲。締搆猶虗。改名梵宮。奉真如。榛蕪既闢。棟楹崛起。雕甍繡檽。重欄疊砌。後崇崖。前臨無地。屈曲延袤。高低迤邐。炳煥丹青。端嚴塑像。表上乘法。示人天相。清眾晝閒。禪關夜敞。十二類生。孰不瞻仰。聖君趣。古佛因緣。教化之本。治平之原。其功莫量。其福無邊。皇圖帝齡。永永萬年。


五百大士棲此城。南珠大貝皆東傾。眾心回春栢再榮。鐵林東來閣乃成。寳骨未到先通靈。赤蛇白璧珠夜明。三十襲吉誰敢爭。層簷飛空俯日星。海波不搖颶無聲。天風徐來韻流鈴。一洗瘴霧冰雪清。人無南北壽且寧。

