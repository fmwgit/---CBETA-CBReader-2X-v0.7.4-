大藏經補編數位版, No. 145 天目中峰廣錄

天目中峯和尚廣錄卷第十七

然墮水泥 舉揚無半字 方便有多岐
曲為同叅者 吟成百首詩


垂頭尋怠惰 若不任空沉 定應隨想做
心華無日開 徒使蒲團破


經書塞皮袋 舉起盡合頭 說來無縫罅
撞著生死魔 漆桶還不快


豈復容稽緩 時刻不暫移 毫無間斷
撒手萬仞崖 乾坤無侶伴


人情逐日添 工夫情未瞥 酬應力難專
早不尋休歇 輪回莫怨天


長年事踈散 畏聞廊下魚 愁聽堂前板
與麼到驢年 還他開道眼


愛憎隨境轉 野馬追疾風 狂猿攀過電
蘸唾捉蓬塵 癡心要成片


開遮豈容濫 內外絕安排 自他俱了辨
突出摩尼珠 光明照天岸


何嘗分語默 一念離愛憎 三界自明白
更擬問如何 當來有彌勒


志願直到底 瞥爾情念生 紛然境緣起
白日擬偷鈴 難掩虛空耳


自然成勇猛 一念如火 寸懷若氷冷
冷熱兩俱忘 金不重為鑛


倒拖三尺布 得失豈相干 是非都不顧
驀直走到家 萬象開門戶


雙輪豈推挽 洞見佛祖心 爍破鬼神膽
搖搖照世光 不受眉毛


大千俱受屈 話柄愈生踈 身心轉堅密
一氣直到頭 捏出秤鎚汁


似與萬人敵 有死不暇顧 無身未堪惜
冷地忽擡頭 何曾離空寂


歷歷無欠剩 擬向即是魔 將離轉成病
脫略大丈夫 塵塵自相應


幻軀那可保 當處不承當 轉身何處討
寄語玄學人 莫待筭筒倒


至理無成壞 拽倒祖師關 打破魔軍寨
赤手鎮家庭 塵塵俱出礙


灼然非究竟 但欲了死生 何曾惜身命
一踏連底空 佛魔聽號令


生涯重潑撒 寸念空牢牢 萬古阿剌剌
放出一毫頭 光明吞六合


惟有智堪委 法界即其源 禪河以為底
後園枯樹樁 勿使重生耳


舉起無分別 法性元等平 至理非曲折
過去七如來 與今同一轍


途程非邇遐 寸心常不動 跬步亦何差
踏斷芒鞋耳 門前日未斜


事物從教却 豈是學無情 自然都不著
更起一絲頭 茫茫且行脚


行如臨大陣 晝夜健不息 始終興無盡
捱到髑髏乾 光明生末運


利名如糞土 深追雪嶺蹤 遠接少林武
道者合如斯 豈是誇能所


存亡并福禍 元是現行招 等因前業墮
如是了了知 世間無罪過


何曾會談論 兀兀似枯樁 堆堆如米囤
一片好天真 常不離方寸


清塵堆古甑 遇境自忘懷 隨緣非苦行
昨夜煑虛空 煨破沙糖甏


不辭挨白刃 橫披古佛衣 高佩魔王印
道源功德山 咸承慈母孕


出此而沒彼 不啻萬劫來 曾無片時止
今日更遲疑 又且從頭起


鰲山話將掃 疾捷便身 更莫打之繞
轉步涉途程 出門都是草


萬里一條鐵 躍出威音前 坐斷僧祗劫
回首照菱花 銳氣生眉睫


還去空閑縛 拈却死蛇頭 打破靈龜殼
腰間無半錢 解跨揚州


一道融凡聖 澄潭浸夜月 太虛懸古鏡
儞擬著眼看 即墮瑠璃穽


擡眸雲萬里 安心鍮雜金 懺罪乳加水
棒喝疾如風 煖熱門庭耳


是非休啟齒 不肯涉蹊徑 直欲探源底
流出自胷襟 孤風絕倫比


含靈皆有分 一法印森羅 三藏絕言論
更擬覔端由 道人今日困


决不徇言路 寢食兩俱忘 身心全不顧
蹉脚下眠牀 絆斷娘生袴


熊峯髓不窮 心空千古合 見謝五家同
情識猶分別 門庭是幾重


至功惟發憤 任說他無緣 直言我有分
一踏桶底穿 蟭螟吞混沌


牎前惜寸隂 志密行亦密 功深悟亦深
打開無盡藏 撮土是黃金


精操惟正念 廊廟倦躋攀 輿臺忘鄙厭
悟來心眼空 昭然無二見


當機泯空色 問著有來由 舉起無蹤跡
曾不離平常 通身自明白


以何為孔竅 佛祖弄泥團 象龍噇草料
海底黑波斯 却解逢人笑


拈起折拄杖 祖令要親行 佛亦難近傍
子細點撿來 盡是做模樣


眼中常滴血 盡意决不休 從頭打教徹
脫或未相應 輪回幾時歇


萬死常相逐 推開生死門 打破塵勞獄
手下煙蘿 共唱還鄉曲


愚人墮無記 拶破兩頭空 轉歸中道義
拈起一莖柴 覆却西來意


混融無一窖 水底月沉沉 樹頭風浩浩
更擬覔家鄉 路長何日到


解開名相縛 一句鐵渾侖 千聖難穿鑿
蹉口忽咬開 虛空鳴嚗嚗


來學無為道 一證一切證 一了一切了
遙觀兔渡河 特地成煩惱


電光還有現 靈鑑寫羣形 體用成一片
擬剔兩莖眉 浮雲遮日面


放收雲合雲 石鼓鳴晴晝 煙鐘送夕曛
未能忘口耳 響寂動成羣


出生離佛口 一步跨向前 萬夫約不後
作略解如斯 步步無窠臼


鬼神爭敢覷 靜若須彌山 動如大火聚
徧界絕覆藏 當機無覔處


不續墮偏漸 起滅有蹤由 渾侖非背面
當處悟無生 塵塵離方便


得來須契祖 句句合宮商 門門追步武
毫髮若有差 惺惺成莽鹵


為人若氷炭 道本絕踈親 理爭容混濫
一點更留情 自他何了辦


一道無向背 法法契真宗 處處成嘉會
少存分別心 直入魔軍隊


當體屬無為 擉瞎棒頭眼 掃空繩上疑
更來存此跡 節外又生枝


何曾立門戶 空棒鞭鐵牛 幻繩牽石虎
機關活卓卓 疑殺少林祖


悟迷還自瞞 倒卓青雲眼 橫趨赤肉團
欲名名不得 今古許誰看


直墮心意識 三界鼓狂花 萬里栽荊棘
舉似王老師 堪嗟又堪惜


趂出雲門顧 縛住走盤珠 塞斷通天路
不假拈一塵 兩手都分付


夢裏畫神符 不有何庸遣 非無曷用除
話頭如不薦 徒費死工夫


空花非一狀 智者欲掃除 愚人常近傍
舉措似勤渠 於法皆成謗


十虛大圓鏡 徧界淨法身 極目真如性
動著一毛頭 驢年會相應


剪斷黃金索 拈過赤斑蛇 放出青霄
去就不停機 依前未離錯


佛祖謾勞攘 徧界覔無蹤 當陽誰敢向
有人稱悟明 快來噇拄杖


那生節外枝 日移花上石 雲破月來池
萬法何曾異 勞生自著疑


語言盡超越 昨夜是愚癡 今朝成俊傑
好箇解脫門 惜無人猛烈


通身菩薩面 圓聞聞不聞 妙見見非見
墮此兩重關 入地獄如箭


師王影躑 纖疑或未銷 操心來辨的
回首望家鄉 鐵壁復鐵壁


竪窮三有界 既不涉離微 曾何有憎愛
時暫不相當 依前入皮袋


放出六門賊 徧造業因緣 都成性功德
勿使路人知 恐他生謗惑


表裏虛豁豁 喜時則兩與 怒來便雙奪
觸處不留情 是名真解脫


靈機非造作 一處證無為 千門成絕學
窮劫墮輪回 由來自擔閣


孜孜要成辦 如飲木札羹 似噇鐵釘飯
此心直要明 不怕虛空爛


雙眸懸壁角 疑團不自開 情竇徒加鑿
但得志堅牢 何愁天日薄


尚欲添捏怪 生死轉堅牢 輪回無縫罅
坐待報緣消 且來償宿債


便是栢樹子 但只鼓唇牙 不肯憂生死
禪到眼光沉 噬臍無及矣


師資密傳付 世道愈相攀 己躬殊不顧
十古傳燈 轉作砧基簿


曹洞列五位 楞嚴選圓通 雜華宣十地
及話到己躬 一場無理會


沉埋是非窟 從古墮因循 如今敢輕忽
生鐵鑄齒牙 一齩直見骨


雙眸絕六親 門前皆客路 衣下匪家珍
誰共滄溟底 重重洗法塵溫陵曰法塵非相因意知顯


首尾惟一貫 掇轉鐵圍山 現出金剛鑽
變化不停機 把伊眼睛換


真風振屏几 千聖共擡眸 萬靈皆側耳
一句絕承當 敲出少林髓


勝即魔軍令 勝非解脫場 勝是輪回穽
惟佛無勝心 所以稱殊勝


叅禪不解義 叅禪只叅禪 禪非同一切
叅到無可叅 當知禪亦戲


六祖道不會 古月照林端 高風吹嶺外
兒曹共指陳 呼作西來意


窮之似海深 名聞三際斷 體露十虛沉
圓湛含空色 奇花秀晚林


施工是自欺 精金離煆日 古鏡却磨時
或未忘聞見 何曾出有為


靈山獨剩天 認聲言直指 對影說單傳
今古尋玄者 區區亦可憐


那知兩鬢秋 工夫增執縛 學問長輕浮
逗到龕幃下 清燈照古愁


追回小廝兒 空中施棒喝 靴裏動鉗鎚
縱有神僊訣 難教出水泥


刀輕隻臂亡 真風陵大法 英氣勵頹綱
孰謂千年後 門前賊獻贓


元無徹骨貧 胷襟懸古鏡 懷抱積陽春
不待重開眼 何曾隔一塵


低頭入草菴 有言非向上 無句起司南
未解如斯旨 前三復後三


牛尋碧水村 雨深苔蘚路 雲掩薜蘿門
更覔禪叅者 歸家問世尊


