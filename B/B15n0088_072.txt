大藏經補編數位版, No. 88 古今圖書集成選輯（上）


佛言不行佛衣乃爭忽近貴遠古今常情尼父之生土無一里夢奠之後履存千祀惟昔有梁如象之狂達摩救世來為醫王以言不痊因物乃遷如執符節行乎復關民不知官望車而畏俗不知佛得衣為貴壞色之衣道不在茲由之信道所以為寶六祖朱彰其出也微既還狼荒憬俗蚩蚩不有信器眾生曷歸是開便門非止傳衣初必有終傳豈無已物必歸盡衣胡久恃先終知終用乃不窮我道無朽衣於何有其用已陳孰非芻狗


世所尊兮又尊道勝無上兮以為寶拔大苦兮升至真靈合贊兮神而神駕元氣兮濟元津誰為友兮上品人德無已兮石無磷延永世兮奠坤垠靈受福兮公之勤


同體如來所說總持法內外雙見為普門大悲廣運無邊際已渡塵沙生滅海

