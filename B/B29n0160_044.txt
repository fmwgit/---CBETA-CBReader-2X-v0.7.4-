大藏經補編數位版, No. 160 金陵梵剎志


衣鉢今何在遺堂闢絳扉園秋霜柿落溪晚露芹肥茶客求逋至林僧出餉歸花巗鐘梵近香雨背山飛


長廊卷幔得閒凭南國秋容望不勝香閣梵音傳遠磬石幢寒影護懸燈山深疑有長生藥寺古應多入定僧人語忽然飄下界始知身在白雲層


步入招提境雲蘿隱法堂蓮峰低寶座檀樹拂經牀深壁燈烟細孤龕栢子香坐來毛骨冷空翠濕衣裳


落日深林逢遠公銅瓶錫杖得相從層欄遠接諸天外丈室平臨萬壑中鍾阜斷雲連古戍秣陵殘葉下西風陶潛不為鐘聲去月夜相邀溪水東


大道本無綂茲綂乃融師智巗敷五葉林橫一枝任爾黃梅發差強未熟時


百日齋初過三春綠已齊披雲眠佛窟殘屐到幽棲

