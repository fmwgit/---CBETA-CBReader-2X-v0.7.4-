大藏經補編數位版, No. 193 吳都法乘


相焉是滅法矣非生盖纏虛萃渴愛徒盈不無不有何體何名業風既息法水便清以茲勝地令德來持功施合矩化動成規如雲出岫狀月臨池清流不倦貽銘無疲虔心局體同歸共慕施彼七珍崇斯六度下被群品上資天祚萬福莊嚴千靈輔護少宣令聞特秀苗聚輪轉三有馳流六通獨善非德兼濟為功俱成法雨用息塵籠


躡雲梯第幾層平生健步老猶能萬家城郭煙花裡面面紅闌取次凭


昔年曾此倚闌干萬頃江湖裡看物換星移人自老風光依舊水潺湲


黃土但埋骨豈能埋性靈昔聞宿單間曾吐蓮花青身臥長夜臺口誦西方經尋跡殊窅窅聞聲每冷冷寒燈照空塔時有山僧聽應使隣塚沉迷皆醒


芝草能生古樹根蓮花宜出異人身塔燈明處風鈴息清夜經聲誰再聞

