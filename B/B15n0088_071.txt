大藏經補編數位版, No. 88 古今圖書集成選輯（上）


十號神寂三達空元迹由聖隱教以慈宣氤氳緒法昭晰遺筌標聲妙住騰華寶蓮文摛龍藏義溢中天惟王稟照道冠增璿星羅寶幄雲開梵筵思馳春馬理折秋蟬靈場絢彩正水興蓮乘茲上果未導芳緣


海岸相傳香流大千不吹自轉將銷更燃縈空雜霧散迥飛烟還符戒品薰修福田


池中寶花葉覆金沙逆風氣亂映水光斜散由天女賣乃王家若生心樹願結因牙


寶燈夜開光遍花臺烟抽細燄燼落輕灰珠慚色並月恥光來一明暗室若遣塵埃


金幡化成搖蕩相明留無定影散乃俱輕光分紺殿采布香城恆知自轉福與之生

