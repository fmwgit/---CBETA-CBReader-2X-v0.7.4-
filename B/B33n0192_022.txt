大藏經補編數位版, No. 192 釋文紀


聿遵勝業代彼天工四園枝翠八水池紅花疑鳳翼殿若龍宮銀城映沼金鈴響風露臺含月珠幡拂空金陵梵剎志作舄


雲聚峯高風清鐘徹月如秋扇花疑春雪極目千里平原


圓璫旦暉方諸夜朗金盤曜色寶鈴成響崇藝文作峯


虹梁紫柱螭桷丹墻綺井飛棟華榱璧璫應龍若動威鳳疑翔玉舄霄潤金池夕朱城却梲紫陌潛通壍柳朝綠江暉暝紅落霞將暮鮮雲夕布峯下陽烏林生隂兔分珮隔浦皇檣隱霧俱聽法鐘同觀寶聚


苔衣翠屋樹隱丹楹澗浮山影山傳澗聲風來露歇日度霞輕三災不毀得一而貞


鈴隨風振盤依露泫丹桂無枝朱揚自翦九苑萌枯三昧葉卷疏樹搖落流清淺


永離百非聞之寂滅苟云未樹共歸今轍方墳結構伽藍罷設朱火一潛青松長列


澄月夜虧清氛旦卷曾巒遠岸蒼江傍緬


塵沙無始造色無先飛蛾不息縈蠶自纏篋蛇未斷藤鼠方緣苦流長汎愛火恒然髻珠孰曉懷寶詎宣挺茲靈覺時惟天仙真籍表聖化乳稱權寶剎千道高旛四懸鳳樓含日龍臺吐煙紫山翠羽紅水青蓮雪官月殿晨暉夜圓宵長梵響風遠鐘傳仙衣有拂靈剎無邊

