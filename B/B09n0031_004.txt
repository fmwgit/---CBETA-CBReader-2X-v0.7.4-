大藏經補編數位版, No. 31 現觀莊嚴論略釋

超越入諸定。 超一二三四。 及五六七八。 至滅定不同。


不思大菩提。 有修與無修。 及與彼相反。 非如義分別。 當知屬修道。


受供不清淨。 破壞諸正行。 經說是第一。 能取應當知。


不等及苦等。 諸煩惱自性。 及無二愚蒙。 為最後分別。


任運而依附。 勝果所莊嚴。 上品位菩薩。 如眾流歸海。


經以無量福。 明佛無間道。 無間三摩地。 證一切相智。


顛倒及道性。 能治所治品。 性相並修習。 說者邪分別。 依一切相智。 說為十六種。


一切頓轉動。 剎那智亦爾。 若時起異熟。 一切白法性。 般若波羅蜜。 即一剎那智。
由布施等行。 諸法如夢住。 一剎那能證。 諸法無相性。 如夢與能見。 不見有二相。
一剎那能見。 諸法無二性。


無諍與願智。 神通無障解。 四一切清淨。 十自在十力。 四種無所畏。 及三種不護。
並三種念住。 無忘失法性。 永害諸隨眠。 大悲諸眾生。 唯佛不共法。 說有十八種。
及一切相智。 說名為法身。


佛所有願智。 任運無礙著。 無障礙常住。 普答一切問。


如天雖降雨。 種壞不發芽。 諸佛雖出世。 無根不獲善。


跟廣身洪直。 足膝骨不突。 諸毛皆上靡。 腨如瑿泥耶。 雙臂形長妙。 陰藏密第一。
皮金色細薄。 孔一毛右旋。 眉間毫相嚴。 上身如獅子。 髆圓實項豐。 非勝現勝味。
身量縱橫等。 譬諾瞿陀樹。 頂肉髻圓顯。 舌廣長梵音。 兩頰如獅王。 齒潔白平齊。
諸齒極細密。 數量滿四十。 紺目牛王睫。 妙相三十二。 此中此此相。 所有能生因。
由彼彼圓滿。 能感此諸相。 迎送師長等。 正受堅固住。 習近四攝事。 布施妙資財。
救放所殺生。 增長受善等。 是能生因相。 如經所宣說。


鵝牛王右旋。 妙直進堅密。 光潔身相稱。 潔淨軟清淨。 眾相皆圓滿。 身廣大微妙。
步庠序雙目。 清淨身細嫩。 身無怯充實。 其身善策勵。 支節善開展。 顧視淨無翳。
身圓而相稱。 無歪身平整。 臍深臍右旋。 為眾所樂見。 行淨身無疣。 無諸黑黶點。
手軟如木棉。 手文明深長。 面門不太長。 唇紅如頻婆。 舌柔軟微薄。 赤紅發雷音。
語美妙牙圓。 鋒利白平齊。 漸細鼻高修。 清淨最第一。 眼廣眼睫密。 猶如蓮華葉。
眉修長細軟。 潤澤毛齊整。 手長滿耳齊。 耳輪無過失。 額部善分展。 開廣頂周圓。
髮紺青如蜂。 稠密軟不亂。 不澀出妙香。 能奪眾生意。 德紋相吉祥。 是為佛隨好。


有情如證義。 六波羅蜜多。 佛道自性空。 盡滅二戲論。 假名無所得。 成熟諸有情。
及立菩薩道。 遣除諸執著。 得菩提嚴淨。 佛土及决定。 無量有情利。 親近佛等德。
菩提分諸業。 不失壞見諦。 遠離諸顛倒。 無彼根本理。 清淨及資糧。 有為與無為。
悉不知有異。 安立大湼槃。 許法身事業。 有二十七種。


施等一一中。 彼等互攝入。 一剎那忍攝。 是此中見道。


次由入獅子。 奮迅三摩地。 觀察諸緣起。 隨順及迴逆。


略標及廣釋。 佛所不攝受。 無三世功德。 及於三妙道。 所取初分別。 加行相行境。


設有情及因。 由此所摧害。 故是修道繫。 其餘九違品。


無性為所緣。 正念為增上。 寂靜為行相。 愛說者常難。


布施至般若。 隨念於佛等。 法無性自性。 許為漸次行。


能仁自性身。 得諸無漏法。 一切種清淨。 彼自性為相。


如是事廣大。 故說佛為徧。 即此無盡故。 亦可說為常。


許三十二相。 八十隨好性。 受用大乘故。 名佛受用身。


若乃至三有。 於眾生平等。 作種種利益。 佛化身無斷。


相及彼加行。 彼極彼漸次。 彼竟彼異熟。 餘六種略義。


初境有三種。 因四加行性。 法身事業果。 餘三種略義。


謹依先覺論。 摘譯少分義。 歸命慈氏尊。 加持成佛事。


