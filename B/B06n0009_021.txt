大藏經補編數位版, No. 9 冠導阿毗達磨俱舍論


結九物取等 立見取二結 由二唯不善
及自在起故 纏中唯嫉慳 建立為二結
或二數行故 為賤貧因故 徧顯隨惑故
惱亂二部故


又五順下分 由二不超欲 由三復還下
攝門根故三 或不欲發趣 迷道及疑道
能障趣解脫 故唯說斷三


順上分亦五 色無色二貪 掉舉慢無明
令不超上故


纏八無慙愧 嫉慳并悔眠 及掉舉惛沉
或十加忿覆 無慙慳掉舉 皆從貪所生
無愧眠惛沉 從無明所起 嫉忿從瞋起
悔從疑覆諍


煩惱垢六惱 害恨諂誑憍 誑憍從貪生
害恨從瞋起 惱從見取起 諂從諸見生


纏無慙愧眠 惛掉見修斷 餘及煩惱垢
自在故唯修


見所斷慢眠 自在隨煩惱 皆唯意地起
餘通依六識


欲界諸煩惱 貪喜樂相應 瞋憂苦癡徧
邪見憂及喜 疑憂餘五喜 一切捨相應
上地皆隨應 徧自識諸受


諸隨煩惱中 嫉悔忿及惱 害恨憂俱起
慳喜受相應 諂誑及眠覆 通憂喜俱起
憍喜樂皆捨 餘四徧相應


蓋五唯在欲 食治用同故 雖二立一蓋
障蘊故唯五


徧知所緣故 斷彼能緣故 斷彼所緣故
對治起故斷


遠性有四種 謂相治處時 如大種尸羅
異方二世等


雜集十四十七丁同疏十卅二丁成實十二十七丁皆有漏位伹伏非斷許有再斷唯識疏六末四十七丁婆沙九十十二右六十四十一丁百五十八十三丁六十三四丁又十一丁五十一十五丁光二十三廿一丁二十四十一丁云云惠暉五三十二右云大乘經部有漏道不斷惑伹伏能不現行乃至入聖再斷有部有漏而斷入聖不退即更不斷无為无勝劣由道有勝劣証有淺深若後道勝進即重得起勝以得隨道生故重起得文。雜集十四十七丁同疏十卅二丁成實十二十七丁皆有漏位但伏非斷許有再斷唯識疏六末四十七丁婆沙九十十二右六十四十一丁百五十八十三丁六十三四丁又十一丁五十一十五丁光二十三廿一丁二十四十一丁云云惠暉五三十二右云大乘經部有漏道不斷惑但伏能不現行乃至入聖再斷有部有漏而斷入聖不退即更不斷无為无勝劣由道有勝劣証有淺深若後道勝進即重得起勝以得隨道生故重起得文。諸惑無再斷 離繫有重得 謂治生得果
練根六時中


斷徧知有九 欲初二斷一 二各一合三
上界三亦爾 餘五順下分 色一切斷三


於中忍果六 餘三是智果 未至果一切
根本五或八 無色邊果一 三根本亦爾
俗果二聖九 法智三類二 法智品果六
類智品果五


得無漏斷得 及缺第一有 滅雙因越界
故立九徧知


住見諦位無 或成一至五 修成六一二
無學唯成一


此三結等皆契經所說惟除五結及九十八隨眠此中應除文同五十四右云問何故名結結是何義荅繫縛義合苦義雜毒義是結義文同四十六五左云繫縛義乃至大德為眼結色色結眼耶乃至意法為問亦爾舍利子言眼不結色色不結眼此中欲貪說名能結乃至如黑白牛同一靷繫乃至是繫合苦義乃至謂欲界結令欲界有情與欲界苦合非樂色界結令色界有情與色界苦合非樂乃至雜毒義乃至謂勝妙生及有漏定如無量解脫勝處徧處等以雜煩惱故聖者猒離如雜毒食云云。由結等差別 復說有五種


縛三由三受


隨眠前已說


隨煩惱此餘 染心所行蘊


欲三二餘惡 上界皆無記


諂誑欲初定 三三界餘欲


對治有四種 謂斷持遠猒


應知隨所緣 可令諸惑斷


越界得果故 二處集徧知


捨一二五六 得亦然除五

