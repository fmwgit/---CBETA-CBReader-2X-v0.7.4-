大藏經補編數位版, No. 2 華嚴經疏論纂要(第47卷-第85卷)

普散上妙華 同時共稱讚 善哉金剛藏 大智無畏者 善說於此地 菩薩所行法


即請金剛藏 大慧願演說 佛子皆樂聞 所住第二地


不貪財物常慈愍 正道直心無諂偽 離險捨慢極調柔 依教而行不放逸


乃至頂天禪定樂 獨覺聲聞佛乘道 皆因十善而成就 如是思惟不放逸 自持淨戒教他護


我應令彼除三毒 愚癡大暗所纏覆 入大險道邪見網 生死籠檻怨所拘 我應令彼摧魔賊
四流漂蕩心沒溺 三界焚如苦無量 計蘊為宅我在中 為欲度彼勤行道 設求出離心下劣
捨於最上佛智慧 我欲令彼住大乘 發勤精進無厭足


佛子住此作輪王 普化眾生行十善 所有善法皆修習 為成十力救於世
欲捨王位及財寶 即棄居家依佛教 勇猛精勤一念中 獲千三昧見千佛
所有種種神通力 此地菩薩皆能現 願力所作復過此 無量自在度羣生


質直柔軟及堪能 調伏寂靜與純善 速出生死廣大意 以此十心入二地


一切世間利益者 所修菩薩最勝行 如是第二地功德 為諸佛子已開演


