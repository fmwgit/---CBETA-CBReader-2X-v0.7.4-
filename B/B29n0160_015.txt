大藏經補編數位版, No. 160 金陵梵剎志


飛鏡點青天橫照滿樓前深林生夜冷複閣上霄煙葉動花中露湍鳴闇裏泉竹風聲若雨山蟲聽似蟬摘果仍荷藉酌水用花傳一巵聊自飲萬事且蕭然


幽人住山北月上照山東洞戶臨松徑虛牕隱竹叢出林避炎影步逕逐凉風平雲斷高岫長河隔淨空數螢流暗草一鳥宿疎桐興逸煙霄上神閑宇宙中還思城闕下何異處樊籠


野寺真蘭若山僧老病多疎鍾挾谷響悲梵入樵歌水映草篁竹雲埋鴛女蘿拂塵書所見因得擬陰何一


桑揚已零落藻荇亦消沉園宅在人徑歲時傷我心強穿西埭路共望北山岑欲見道人悟跨鞍聊一尋二　律詩二首


周顒宅作阿蘭若婁約身歸窣堵波蕙帳銅鉼皆夢事翛然陳迹翳松蘿一


偶向松關覔舊題野人休誦北山移丈夫出處非無意猿從來自不知二　絕句二首


故結鍾峯麓今開江水濆門猶妨俗駕僧尚誦移文猿何年謪烟霞別澗分山靈招未得休遣昔賢聞

