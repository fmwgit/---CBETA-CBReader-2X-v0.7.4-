大藏經補編數位版, No. 2 華嚴經疏論纂要(第1卷-第46卷)

種種三昧現神通 一一神通悉周徧 十方國土無遺者 如一切剎如來所 彼剎塵中悉亦然


一切眾海無有邊 分身住彼亦無量


震動十方靡不周 令其觀者悉得見


一切功德光明者 如雲廣大力殊勝 眾生海中皆往詣 說佛所行無等法
為度眾生於劫海 普賢勝行皆修習 演一切法如大雲 其音廣大靡不聞


普賢徧住於諸剎 坐寶蓮華眾所觀 一切神通靡不現 無量三昧皆能入


所現三昧神通事 毗盧遮那之願力


普賢身相如虛空 依真而住非國土 隨諸眾生心所欲 示現普身等一切


一切佛智功德力 種種大法皆成滿 以諸三昧方便門 示己往昔菩提行


如是自在不思議 十方國土皆示現 為顯普入諸三昧 佛光雲中讚功德


從諸佛法而出生 亦因如來願力起 真如平等虛空藏 汝已嚴淨此法身


一切佛剎眾會中 普賢徧住於其所 功德智海光明者 等照十方無不見


普賢廣大功德海 徧往十方親近佛 一切塵中所有剎 悉能詣彼而明現


佛子我曹常見汝 諸如來所悉親近 住於三昧實境中 一切國土微塵劫


佛子能以普徧身 悉詣十方諸國土 眾生大海咸濟度 法界微塵無不入


國土云何得成立 諸佛云何而出現 及以一切眾生海 願隨其義如實說


此中無量大眾海 悉在尊前恭敬住 為轉清淨妙法輪 一切諸佛皆隨喜


