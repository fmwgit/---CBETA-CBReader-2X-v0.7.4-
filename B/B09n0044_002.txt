大藏經補編數位版, No. 44 入中論善顯密意疏

佛子此心於眾生，為度彼故隨悲轉，由普賢願善迴向，
安住極喜此名初。



從此由得彼心故，唯以菩薩名稱說。

生於如來家族中，斷除一切三種結，此菩薩持勝歡喜，亦能震動
百世界。



從地登地善上進，滅彼一切惡趣道，此異生地悉永盡。


如地八聖此亦爾。


即住最初菩提心，較佛語生及獨覺，由福力勝極增長。


彼至遠行慧亦勝。

