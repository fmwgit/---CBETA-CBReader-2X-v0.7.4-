大藏經補編數位版, No. 9 冠導阿毗達磨俱舍論


力處非處十 業八除滅道 定根解界九
徧趣九或十 宿住死生俗 盡六或十智
宿住死生智 依靜慮餘通 贍部男佛身
於境無礙故


南涅槃十一大日疏科一廿一丁略解一五十一丁智論二廿五丁婆沙三十八右如契經說菩薩身具那羅延力此量云何有作是說十九牛力等一豪牛力乃至或有說者此量猶少應說菩薩身中有十八大節一一大節皆有一那羅延力乃至廣說。同十一右云大德說曰此力猶少應說菩薩意力无邊身力亦爾云何知然謂昔菩薩吉祥人邊受吉祥草詣菩提樹自敷為座結伽趺坐作是堅固願言若未諸漏永盡及證无上菩提我終不起此座无上菩提從未來世將入現在爾時三千大千世界六種震動菩薩毛髮亦不動搖由此故知菩薩身力猶如意力量无邊際乃至菩薩身有那羅延力荅此力世間共所欽重故以為喻而不然文那羅延者中論疏一末七右此云生本以眾生之本故也麟云那羅翻為人延那為生本大梵王是也云云。身那羅延力 或節節皆然 象等七十增
此觸處為性


大悲唯俗智 資糧行相境 平等上品故
異悲由八因


由資糧法身 利他佛相似 云過去九十一刧時世有佛名毘婆尸如來至真出現于世乃至毘婆尸佛時人壽八万歲尸棄佛時人壽七万歲毘婆舍佛時人壽六万歲拘留孫佛時人壽四万歲拘那含佛時人壽三万歲迦葉佛時人壽二万歲我今出世人壽百歲少出多减乃至廣說增一含四十四三左云九十一刧有佛出世乃至出現世間爾時三會聖眾初一會時比丘有百十六万八千聖眾苐二會時十六万聖眾苐三會時十万聖眾皆是阿羅漢彼佛壽八万四千乃至廣說探玄三五十四右云如智度論云須扇多佛且成暮滅迦葉七日釋迦八十等此謂短壽勒八万乃至或短壽度多生或長壽度少生或長壽度多生或短壽度少生或短壽說小乘云云。壽種姓量等
諸佛有差別


復有餘佛法 共餘聖異生 謂無諍願智
無礙解等德


無諍世俗智 後靜慮不動 三洲緣未生
欲界有事惑


無礙解有四 謂法義詞辯 名義言說道
無退智為性 法詞唯俗智 五二地為依
義十六辯九 皆依一切地 但得必具四
餘如無諍說


六依邊際得 邊際六後定 徧順至究竟
佛餘加行得


通六謂神境 天眼耳他心 宿住漏盡通
解脫道慧攝 四俗他心五 漏盡通如力
五依四靜慮 自下地為境 聲聞麟喻佛
二三千無數 未曾由加行 曾修離染得
念住初三身 他心三餘四 天眼耳無記
餘四通唯善


第五二六明 治三際愚故 後真二假說
學有闇非明


第一四六導 教誡導為尊 定由通所成
引利樂果故


神體謂等持 境二謂行化 行三意勢佛
運身勝解通 化二謂欲色 四二外處性
。此各有二種 謂似自他身


能化心十四 定果二至五 如所依定得
從淨自生二 化事由自地 語通由自下
化身與化主 語必俱非佛 先立願留身
後起餘心語 有死留堅體 餘說無留義
初多心一化 成滿此相違 修得無記攝
餘得通三性


天眼耳謂根 即定地淨色 恒同分無缺
取障細遠等


神境五修生 呪藥業成故 他心修生呪
又加占相成 三修生業成 除修皆三性
人唯無生得 地獄初能知


同四十九五十卷等不共法與小乘不同雜集十四九右云不共佛法者即十八不共佛法彼復云何謂於不共身語意業乃至如經言如來无有誤失无率暴音无忘失念无不定心无種種想无不擇捨志欲无退精進无退念无退定无退惠无退解脫无退一切身業智為前導隨智而轉一切語業智為前導隨智而轉知過去世无著无碍知未來世无著无碍知現在世无著无碍建立彼相如經廣說云云。十八不共法 謂佛十力等


四無畏如次 初十二七力


三念住念慧 緣順違俱境

若於佛福田。 能植少分善。 初獲勝善趣。 後必得涅槃。



願智能徧緣 餘如無諍說

一化主語時。 諸所化皆語。 一化主若默。 諸所化亦然。


肉眼於諸方。 被障細遠色。 無能見功用。 天眼見無遺。


