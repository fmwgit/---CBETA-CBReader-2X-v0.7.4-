大藏經補編數位版, No. 62 貢噶上師恒河大手印直講

具忍具慧那喏者 具種修心如是行


住於任運境界中 定從繫縛證解脫


如是以自心觀本淨妙明心
一切邪妄分別消除證覺地


分別識浪生於心 觀心本淨浪自滅
譬如空離一切色 黑白等色不能染
妙明心亦離諸色 善惡白黑不能染
譬如晴明日光照 千劫黑暗頓開朗
本淨妙心放光明 多劫輪業障消


覺心雖亦強言釋 究竟成就實離言
要知心性本同空 無餘攝盡一切法
身離諸作要閒住 語離塵聲空谷音
意離思量比對法 如竹中空持此身
心合超絕言思空 安住任運無取捨
無著心契大手印 恒修決證正菩提


各各論義宗派等 皆非光明大手印
由生分別障明印 反失所守三昧耶
永離分別不著意 自生自滅如水波
若順無住無緣諦 即守破闇三昧耶
若離分別無所住 一切法藏無餘見
若依此義脫輪 並能燒除諸罪障
此是教內大明燈 不修此義愚夫輩
彼常漂溺生死流 未出穢苦之愚夫
應哀憫彼令依師 得師加持而解脫


中如恆河暢流而閑緩
後如平水子母光明會
劣慧異生未堪善安住
可於明點氣脉諸要門
以多支分方便攝持心
調令任運安住於明體
若依業印增現空樂明
須知加持双運之福智
導自頂輪緩降不可洩
漸提令遍全身一切輪
絕離貪故空樂明方顯
長命黑髮相飽如滿月
光彩煥發力大如獅子
願共速得安住勝成故
此大手印極心要口訣
且堪能種眾生恆受持


吁嗟乎 流轉輪者 毫無義利唯是苦 有所作亦無義利 觀心最殊勝


若離執計是見王 若無散亂是修王
若無作求是行王 若無所住即證果
越所緣境心體現 無所住道即佛道
無所修境即菩提 嗟乎
於世間法善了知 無常法如夢如幻
夢幻實義本無有 知則當厭離於彼
捨諸貪嗔輪法 依於山側洞穴居
恒住無作任運境 得大手印亦無得
譬彼大樹枝分可萬千
齊根倒斷萬千枝分萎
斷心意根生死枝分亦全枯
譬彼千劫所集暗 得大明炬暗立遣
如是自心剎那光 多劫無明障頓除


噫嘻 有心之法不得離心義
有為之法不得無為趣
欲達真實離心無為勝義趣
任運持心安住本明體
分別垢水自當返澄清
障修諸顯亦各自寂隱
無取捨心光發而解脫
了本無生無始習垢淨
亡諸執計安住無生境
凡所顯現即是自心法
超脫邊執得殊勝見王
超深廣量得殊勝修王
離斷邊品得殊勝行王
能無所住得最殊勝果


有過求懺 有善回向 如母有情 速趣勝上


