大藏經補編數位版, No. 88 古今圖書集成選輯（上）


遙看宮佛圖帶璧復垂珠銀燭踰漢汝寶鐸邁昆吾日起光芒散風吹宮徵殊露落盤恆滿桐生鳳不雛飛幡雜晚虹書鳥狎晨鳧梵世凌空下應真蔽景趨帝馬咸千轡天衣盡六銖意樂開長表多寶現金軀能令苦海渡復使慢山踰願能同四忍長當出九居


光中辨垂鳳霧裏見飛鸞定用方諸水持添承露盤


岧岧凌太清照殿比東京長影臨雙闕高層出九城栱積行雲礙幡搖度鳥驚鳳飛如始泊蓮合似初生輪重疑月滿鐸韻擬鸞聲畫水流全住圖雲色半輕露晚盤猶滴珠朝火更明雖連傳望苑還接銀沙城天香下桂殿仙梵入伊笙庶聞八解樂方遣六塵情


重巒千仞塔危磴九層臺石闕恆逆上山梁乍斗迴階下雲峰出牕前風洞開隔嶺鐘聲度中天梵響來平時欣侍從於此蹔徘徊


鳳剎侵雲半虹旌倚日邊散花多寶塔張樂布金田時菊芳仙醞秋蘭動睿篇香街稍欲晚清蹕扈歸天


閏節開重九宸遊下大千花寒仍薦菊座晚更披蓮剎鳳迴雕輦幡虹間綵旃還將西梵曲助入南薰絃


鳳輦承朝霽鸚林對晚秋天文貝葉寫聖澤菊花浮塔似神功造龕疑佛影幸陪清漢蹕欣奉淨居遊


化城分鳥堞香閣俯龍川複棟侵黃道重簷架紫烟銘書非晉代壁畵是梁年霸略今何在王宮尚巋然二帝曾遊聖三卿是偶賢因茲遊勝侶超彼託良緣我出有為界君登非想天悠悠青曠裏蕩蕩白雲前今日經行處曲音號蓋煙


肅肅蓮花界熒熒貝葉宮金人來夢裏白馬出城中湧塔初從地焚香欲遍空天歌應春籥非是為春風


出豫乘秋節登高陟梵宮皇心滿塵界佛迹現虛空日月宜長壽人天得大通喜聞題寶偈受記莫由同


萬乘臨真境重陽眺遠空慈雲浮鴈塔定水暎龍宮寶鐸含颷響仙輪帶日紅天文將瑞色輝煥滿寰中


沙界人王塔金繩梵帝遊言從祇樹賞行翫菊叢秋御酒調甘露天花拂綵旒堯年將佛日同此慶時休


寶地臨丹掖香臺瞰碧雲關山天外出城闕樹中分睿藻蘭英秀仙杯菊藥薰願將今日樂長奉聖明君


真無御化來借有乘化歸如彼雙塔內孰能知是非愚也駭蒼生聖哉為帝師當為時世出不由天地資萬廻主此方平等性無違今我一禮心億刧同不移肅肅松柏下諸天來有時


香界泯羣有浮圖豈諸相登臨駭孤高披拂欣大壯言是羽翼生迥出虛空上頓疑身世別乃覺形神王宮闕皆戶前山河盡簷向秋風昨夜至泰塞多清曠千里何蒼蒼五陵鬱相望盛時慚阮步末宦知周防輪効獨無因斯焉可遊放


淮南富登臨茲塔信奇最直上造雲族憑虛納天籟迥然碧海西獨立飛鳥外始知高興盡適與賞心會連山黯吳門喬木吞楚塞城池滿牕下物象歸掌內遠思駐江帆暮時結春靄軒車疑蠢動造化資大塊何必了無身然後知所退


北塔凌空虛雄觀壓川澤亭亭楚雲外千里看不隔遙對黃金臺浮暉亂相射盤梯接元氣半壁棲夜魄稍登諸劫盡若騁排霄翮向是滄洲人已為青雲客雨飛千栱霽日落萬家夕鳥處高却低天涯遠如迫江流入空翠海嶠見微碧向暮期下來誰堪復行役


半空躋寶塔晴望盡京華竹遶渭川徧山連上苑斜四門開帝宅阡陌俯人家累刧從初地為童憶聚沙一窺功德見彌益道心加坐覺諸天近空香送落花


寶塔凌蒼蒼登攀覽四荒頂高元氣合標出海雲長萬象分空界三天接畵梁水搖金剎影日動火珠光鳥拂瓊簾度霞連繡栱張目隨征路斷心逐去帆揚露浴梧楸白霜催橘柚黃玉毫如可見如此照迷方


塔勢如湧出孤高聳天宮登臨出世界磴道盤虛空突兀壓神州崢嶸如鬼工四角礙白日七層摩蒼穹下窺指高鳥俯聽聞驚風連山若波濤奔湊似朝東青槐夾馳道宮館何玲瓏秋色從西來蒼然滿關中五陵北原上萬古青濛濛淨理了可悟勝因夙所宗誓將挂冠去覺道資無窮


多寶滅已久蓮華付吾師寶塔凌太空忽如湧出時數年功不成一志堅自持明皇親夢見世人今始知千家獻黃金萬匠磨琉璃既空泰山木亦罄天府貲焚香如雲屯幡蓋珊珊垂悉窣神繞護眾魔不敢窺作禮覩靈境焚香方證疑庶割區中緣脫身恆在茲


高標跨蒼穹烈風無時休自非曠士懷登茲翻百憂方知象教力足可追冥搜仰穿龍蛇窟始出枝撐幽七星在北戶河漢聲西流義和鞭白日少昊行清秋秦山忽破碎涇渭不可求俯視但一氣焉能辨皇州回首叫虞舜蒼悟雲正愁惜哉瑤池飲日晏崐崘丘黃鵠去不息哀鳴何所投君看隨陽鴈各有稻梁謀


三休尋磴道九折步雲霓瀍澗臨江北郊原極海西沙平瓜步出樹遠綠楊低南指晴天外青峰是會稽


塔廟出招提登臨碧海西不知人意遠漸覺鳥飛低稍與雲霞近如將日月齊遷喬未得意徒欲躡雲梯


寶塔過千仞登臨盡四維毫端分馬頰墨點辨蛾眉地迥風彌緊天長日久遲因高欲有賦遠意慘生悲


半月悠悠在廣陵何樓何塔不同登共憐筋力猶堪在上到棲靈第九層


東方曉日上翔鸞西轉蒼龍拂露盤渭水寒光搖藻井玉峰晴色上朱闌九重宮闕參差見百二山河表裏觀暫輟去蓬悲不定一凭金界望長安


寶輪金地壓人寰獨坐蒼冥啟玉關北嶺風煙開魏闕南軒氣象鎮商山灞陵車馬垂楊裏京國城池落照間暫放塵心遊物外六街鐘鼓又催還


六街晴色動秋光雨霽憑高只易傷一曲晚煙浮渭水半橋斜日照咸陽休將世路悲塵事莫指雲山認故鄉回首漢宮樓閣暮數聲鐘鼓自微茫


十層突兀在虛空四十門開面面風却怪鳥飛平地上自驚人語半天中廻梯暗踏如穿洞絕頂初攀似出籠落日鳳城佳氣合滿城春樹雨濛濛


開元寺裏七重塔遙對方山影擬齊雜俗人看離世界孤高僧上覺天低惟堪片片紫霞暎不與濛濛白霧迷心若無私羅漢在參差免向日虹西


牕戶響層風清凉碧落中世人來往別煙景古今同列岫橫秦斷長河極塞空斜陽越鄉思天未見歸鴻


歲曆起新元錦里春意早詰旦會朋寀群遊僕騶導像塔倚中霄翬檐結重橑隨俗縱危步超若薄清昊千里如指掌萬象可窮討野闊山勢迥寒餘林色老遨賞空閭巷朅來喧穉耄人物事都閑車馬擁行道顧茲懽娛俗良慰羈遠抱第憂民政疎無庸答宸造


湧甓皇都壯


盤基紫宇雄山河供遠目


簷戶發高風梯險三休上


輪開一氣中門當谷子午


影落陌西東韻鐸翻天籟


危觚駐夕紅側聆悲下俗


仰面識長空絕若神擠至


深疑壑暗通人寰如蟻垤


身世甚秋蓬歎息興亡地


沈吟製作工清思抱明月狂欲把飛鴻去矣登臨興


巍乎造化功凉襟當爽塏幽意入鴻濛頭角峰如揖


丹青樹不同城郛回迤邐閣殿失穹窿可使孤懷放


胡為萬恨終何當得壯士提取出塵籠


倦童疲馬放松門自把長笻倚石根江月轉空為白晝嶺雲分暝與黃昏鼠搖岑寂聲隨起鵶矯荒寒影對翻當此不知誰客主道人忘我我忘言


乘月上浮圖還見羣山影金焦是耶非一點漁燈冷


青山轉路頭白塔枕山肋錫飛歸上方杯渡空塵跡真源不可取香火供晨夕客至亦忘言荒庭秋草積


中天半倚寥泬大帝高居鬱蕭已訝流鈴擲火還疑絳節來朝


六帝園林墮劫灰獨餘靈骨葬崔嵬行人指點雲間鶴喚得齊梁一夢回


蒼山亭亭如覆盎佛塔東西屹相向林頭朝日射重簷黃金丹砂生晃中華此塔第十五圖記所傳知不妄智慧薰成舍利羅夜半奇芒時一放想見當時阿育王麾叱神工鞭鬼匠雲車瘴海挽炎沙沙底黃腸三萬丈石排方面蔑石叚鐵錮瘦中腰鼓樣功夫精密業長久位置尊嚴氣高張地皮浮水膚寸許旱溢與之俱下上崧山歸山夏秋雨雨潦從衡歲相盪天龍圍護夜叉守終刧不敢生波浪塔前樹秀老不死樹下水流多益壯再拜初嘗一勺甘洗我三生煩惱障


西山萬古壯陪京一日汾流入廢城浩浩市聲爭曉集畇畇原隰但秋耕晉公老去詩仍在越石兦來恨未平千尺浮圖暮煙底瓦盆濁酒為誰傾


龍山古化城浮圖峙其巔開殿生妙香金碧森貝筵應真儼若生倒飛青金蓮頭陀紺林叢導找丹梯緣初猶藉佛日閟境倏已元回頭失誰何叫嘯衣相牽且復忍須臾當見快意天嬌兒詫先登網戶相鉤連炯若蟻在珠九曲隨盤旋爛爛滄海開落落雲氣懸羣峰可俯拾背閱黃鶴騫奇觀興懦夫便欲凌飛仙絕頂按坤維始見南紀偏神京渺何許王氣須停躔車舟集百蠻島嶼通人烟一為帝王州氣壓三大千剛風灑毛髮鐸語空蟬聯紅紅杏花園媿乏慈恩篇


兩環日月似飛梭鰲背稜稜窣堵波朱鳥前頭森贔屭蒼龍左角見嵯峨玉函舍利朝光現珠斗闌干午影過浩刧浮雲開萬象寶華雜還散芬陀


夢裏青原四十年六朝來覲塔中仙傳燈有記貝書在飛錫無聲霜井圓石壁倚雲僧入室飯鐘縈樹鵲通禪看碑忽悟曹溪旨擬向人間息萬緣


安史開元日千金構塔基世尊寧妄福天道自無私寶鐸遊絲骨銅輪碧蘚滋停驂指遺迹含憤立多時


祇園開塔廟遐瞰盡三秦琱玉裁文陛金銅結綺輪高標雙闕外流影灞陵津攬轡還登眺題名繼昔人


金剎天開畫鐵檐風語鈴野雲秋共白江樹晚逾青鑿屋巖藏雨黏崕石墜星下看湖上客歌吹正沉冥


何年窣堵聳奇觀勢若蛟龍上糾蟠秦縣赭衣淪鬼國梵家寶藏壓驚湍野瞻雨黑重燈夜天臥空青一鏡寒欲買扁舟占漁火老緣無力候衡官


塔頂新晴獨自登畵欄高倚十三層不知眼界高多少地上行人似凍蠅


寶塔摩青蒼招提歲久荒秋高棲俊隼夜深月影長寂寂星搖蕩飛霞入棟梁守僧都去盡螢火作燈光鬼哭思禪度遣經風日張獨有來巢燕呢喃似宣揚停驂傷古意雲合草頭黃聞說當年盛鐘魚徹上方


老禪西來兜率宮金曇舍利開芙蓉平地起作寶光相七級上凌天九重摩泥頂珠現窮碧丹霞掩暎雞足峰八牕玲瓏懸皎月層欄翠滑扶神龍我欲乘虛求帝釋雲梯高峻紅塵隔檐鈴停語寂籟泠白鶴飛下蒼煙夕


寶塔中天構君王奠鎬年皇圖香界合海氣鳳樓懸萬嶺開江左千門倚日邊南山留作鎮長見法輪圓


崚嶒龍藏俯平臯獨倚空寒攬布袍亂後幾家仍避地秋來無日不登高晴霞欲散諸峰色極浦新添八月濤縹緲仙蹤何處是好憑天際聽雲璈


軒豁前朝寺凌空塔幾層鳥飛驚夜鐸魚躍見春燈北斗還堪摘南箕或可凭老來無暇步白髮愧閒情

