大藏經補編數位版, No. 160 金陵梵剎志


石頭巉巗如虎踞凌波欲過滄江去鍾山龍蟠勢來秀色橫分溧陽樹四十餘帝三百秋功名事迹隨東流白馬小兒誰家子泰清之歲來關囚金陵昔時何壯哉席卷英豪天下來冠葢散為煙霧盡金輿玉座成寒灰扣劒悲鳴空咄嗟梁陳白骨亂如麻天子龍沉景陽井誰歌玉樹後庭花此地傷心不能道目下離離長春草遂爾長江萬里心他年來訪商山皓


黃花紅樹謝芳蹊宮殿參差黛巘西詩閣曉牕藏雪嶺畫堂秋水接灆溪松飄晚吹樅金鐸竹寒苔上石梯玅跡竒名竟何往下方煙瞑草萋萋


山勢抱煙光重門突屼傍連簷金像閣半壁石龕廊碧樹叢高頂清池占下方徒悲遊意盡日老僧房


亭在江下寺清涼更翠微秋階響松子雨壁上苔衣絕境長難得浮生不擬歸放情何計是西崦又斜暉　渺渺江天北飛石城秋色送僧歸長千古寺經行少為到清涼看翠微


代北初辭沒馬塵江南來見臥雲人問禪不契前三語施佛空丈六身老去山林徒夢想雨餘鍾皷更清新會須一洗黃茅瘴未用深藏白巾


過淮入洛地多塵舉扇西風欲污人但怪雲山不改色豈知江月解分身安心有道年顏少遇物無情句法新送我長蘆舟一葉笑看雪浪滿衣巾


稜欒兮姢姢玉立兮露寒翠青葱兮薈蔚鳳鸞舞兮琅玕風之來兮天之庭過巖谷兮韻秋聲金鏁碎兮滿墜日暉暉兮淨明若有人兮廩高節歷歲寒兮傲霜雪我欲從之兮路修絕隔秋水兮共明月


庵雲作頂峭無鄰衣月為衿靜稱身木落岡巒因自獻水歸洲渚得橫陳


古剎石城裏逶迤丹磴攀殿懸秋靄樹江吐夕陽山法食供遊饌林杯悅旅顏無勞支遁馬碧草步人還


虎距關高鷲嶺尊四山環遶萬家村城中一覽無餘地象外空傳不二門人世百年同俯仰江流今古此乾坤南都勝槩今如許歸向長安父老論


春尋載酒本無期乘興還嫌馬足遲古寺共憐春草沒遠山偏與夕陽宜雨晴澗竹消蒼粉風煖巖花落紫昏黑更須凌絕頂高懷想見少陵詩


積雨山行已後期更堪多病益遲遲風塵漸覺初心負丘壑真於野性宜綠樹陰層新作葢紫蘭香細尚餘輞川圖畵能如許信是無聲亦有詩二


石頭城外醉離觴把袂登臨興未央秋為　帝京辭淡地緣天界倍清涼江吞疊嶂連雲白煙鎻千家帶日黃久坐不愁歸路杳尼珠猶可照迷方

