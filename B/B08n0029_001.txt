大藏經補編數位版, No. 29 菩薩戒品釋


敬禮大悲所勵意， 荷難行擔無量刼； 到無上位發大音， 醒覺眾生無明眠。 佛法王位所囑受，
紹勝法王地自在； 阿逸多尊淨事業， 唯願將護諸含識。 慈尊雙足悅意蓮， 接者吉祥皆增廣；
恭敬頂戴紹勝子， 稽首聖者無著足。 無勝口傳勝教授， 謂誓受學佛子行； 正修次第此中釋，
樂大乘者當敬聽。 頗有自許為大乘， 然於佛子進止處； 慧眼瞑閉有餘者， 雖誦論文於要處。
樂修大乘為佛子， 唯一淨道勝教授； 未能獲得決定解， 棄捨佛制放逸行。 猶如醉象無鈎制，
彼心於此無愛樂； 大乘種力不下劣， 有善根者增歡喜。

