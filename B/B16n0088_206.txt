大藏經補編數位版, No. 88 古今圖書集成選輯（下）


鄱陽女子年十五家本秦人令在楚厭向春江空浣紗龍宮落髮披袈裟五年持戒長一食至今猶自顏如花亭亭獨立青蓮下忍草禪枝遶精舍自用黃金買地居能嫌碧玉隨人嫁北客相逢疑姓秦鉛華拋却仍青春一花一竹如有意不語不笑能人黃鸝欲栖白日暮天香未散經行處却對香爐閒誦經春泉潄玉寒泠泠雲房寂寂夜鐘後吳音清切令人聽人聽吳音歌一曲杳然如在諸天宿誰堪世事又相牽惆悵回船江水綠


中郎有女能傳業伯道無兒可保家俾到匡山曾住處幾行衰淚落烟霞


盡出花鈿與四鄰雲鬟剪落向殘春暫驚風燭難世便是池蓮不染身貝葉欲翻迷錦字梵聲初學誤梁塵從今艷色歸空後湘浦應無解佩人


六尺輕羅染麴塵金蓮步穩襯湘裙從今不入襄王夢剪盡巫山一朵雲


素香無脂粉氣好語諧韶濩音有人問西來意門前秋水沈沈


羅衣脫却一披緇却悟紅顏有歇時學拜纖纖方禮佛隨班嫋嫋乍從師忽驚形影燈前異猶賸繁華夢裏知寄語舊家諸姊妹年年空為落花悲

