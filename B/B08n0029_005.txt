大藏經補編數位版, No. 29 菩薩戒品釋


隨入何大乘， 成佛所必須， 大乘道棟樑， 謂願行二心。 受已不如誓， 學習菩薩行，
非佛菩薩說， 更有種智道。 愚者見顯密， 開遮少有殊， 錯解增上慢， 滅大乘淨道。
故趣金剛道， 依彌勒龍猛， 無著釋經義， 發心受律儀。 學六度為基， 次加金剛道，
愚夫棄圓美， 大乘受餘道。 佛菩薩共道， 淨菩薩戒法， 除至教正理， 未染臆造垢。
能如佛密意， 以顯言訓釋， 由敬妙音力， 故我常敬禮。 我愚大乘深， 定有失文義，
當對聖智悔， 悲者糾其非。 佛教尤大乘， 道命多隱沒， 為令聖教住， 精勤所集福。
維願諸眾生， 不著相似路， 見真圓滿道， 精進勤修行。 願我一切生， 妙音尊攝受，
解大乘度生， 弘揚諸佛教。

