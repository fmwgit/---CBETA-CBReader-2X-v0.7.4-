大藏經補編數位版, No. 43 釋量論略解

彼若由聞說，能知義何分？不知。為彼義，作名則無義。
聲詮義何分？當詮彼遣餘。彼相於義無，說彼豈義依？
隨行聲隨行，義果。由見習，所變無隨行。由覺無異故。
以知彼事益，了知遮餘故。何為其聲義？說即彼無違。
識由聲所變，彼等所現遮，此隨義分行。如是聞遣餘。


待不見於餘，待有見彼故。遣餘與聲屬，彼於事不可。


於何定立聲，於彼生分別，根生隨欲轉，應不見外境。


若彼自領受，無頓二分別。彼即說同時，由他識領受。
於過去成念，無受彼如何？覺自覺他覺，決斷體應一。
於了過去義，離喻，因非有，由何成？於彼，非現、非有因。
若謂現彼體，由彼無間覺，如色等緣者，不緣彼前覺。
如有自境識，領受無分別，不能名。如是，餘亦無分別。


若有無分別，與彼同因者，一切皆如是，果異由因異。


若色待念名，於根覺有能，非無所待者。如因，於念性，
彼彼繫生故。念，根識，或非；餘時亦應生；有時散亂故。
若漸為二因，無異故，即前。若根覺餘因，於彼念無義。
如為成假名，許憶念名者，緣別無假名，彼念有何義？
若緣唯總者，不可待差別。故依眼及色，而生於眼識。


由見能了知，決定立名言，根名言有彼，所立是彼法。
故此立名言，是自性正因。反能遍自性，故彼亦應遮。


若無餘微塵，亦無彼別塵。識定非於一，故說總行境。


一種種何過？彼覺亦不成。若諸義體爾，於彼我何為？


離能所取相，其餘相非有。由其相空故，說為無自性。
由蘊等差別，一切能相者，彼亦非實性。彼等皆離相。


未見彼岸者，皆不了實性。無能所取染，彼皆非有故。
彼捨真實義，以象王顧視，唯順世間心，趣向觀外義。


識如其所現，即如是領受。如是心行相，種種成一體。
布等色若一，如於無區別。除去差異者，不見餘無異。


除為因事外，全無餘所取。彼中覺所現，說為彼所取。


若許頓了知，功德最勝等。非頓取眾支，亦非德等具。
差別、有差別，樂說他力故，先取為支分，由此而緣彼。


所作已辦業，不作少差別，有根或餘者，如何許能立？
彼事所生覺，一切應頓起。若餘無別作，待彼相違故。


待隨自義者，根生覺是因，故此雖緣餘，許緣境決定。


無前無能故，後亦不合故，一切因先有，非義俱自覺。
彼如何緣異？由理智了知，能立識行相，因性為所取。
因雖有眾多，能隨生果者，彼立彼體性，說彼是所取。


俱義根堪能，有如自體心，見能生樂等，意亦與彼同。
彼等若有無，有樂等及覺，見生不生故，從彼生，非餘。
由彼等差別，苦樂等各異，喻如即由覺，明、不明，及疑。


依於彼彼義，領受樂苦等，見有一受起，中間不見餘。
如火與鐵丸，合雜無分者。如是一切事，異不異失壞。
受無異是一，非爾則成異。若此非能立，異能立不成。
苦白等現異．非異，而覺受．現無異異者，異無異何依？
一時為明障，然於心相續，見其有異故，異建立得成。


若是輾轉因，今此是觀察，根識所行境，如何成意時？


非體性諸因．雖異，於異業，此無所異者，非能決定異。
故此體性異，由何定作業？謂此了知此，成為彼能立。
雖有相能使，識自性各異，此能與義屬，除義性，非餘。


彼是彼體性，故果非餘義。緣彼體性者，是知義體性。
於自所作業，現似有作用。自雖非作者，由此立彼故。
如果似諸因，體性而生故。雖非具所作，世說持因色。


能作於所作，一切皆和合。最後能異者，許彼正能立。


能所作名言，皆如是安住。許為異諸事，皆增益轉故。


異於有事者，類等無比量。有杖等一切，世俗立名言。
有事、殿鬘等，聲亦非待他。若房是具者，彼鬘復是何？
若是種類者，一房猶如樹，亦應說為鬘。於眾多殿鬘，
彼聲如何轉？種類無類故。於鬘等大等，所許假立者，
與實無差別，識取故非假。即許實轉者，非餘因相同。
六等、句義聲，見待何餘因？如共稱所成，真名。彼同故，
如是說俗名。事立無事故。共稱隨名行，彼隨樂說行。
名言義所作。如韵名、聲分。


雖異由事法，如是識因義，彼識於彼等，即如是了知。
異了知無異，其知亦如是。故離無彼果，隨行。無一事。
於諸事有故，事聞有彼邊。


外功能遮斷，雖無觸，彼聲，其分別影像，彼究竟相屬。
遣餘究竟故，說聞能遣餘。



故無類等具，於義及彼等，非聞相繫屬，遮餘合聲故。


以念名為因，所見合雜性，執前後所空，眼識彼如何？


諸集合是聚，彼總彼根覺，總覺定無疑，與分別相連。


若雖是一處，非能頓緣多。

於胡麻等異，如何現頓緣？此中速，已說。於次第降落，
何不非次緣？諸覺皆同時，如何彼等中，有現非次第，
餘現有次第？故緣眾義時，此應非次第。



如花蝶等色，眾多如何現？

若種種是一，此尤為希有。種種非一性，喻如摩尼色。
青等諸區別，花布等亦同。若唯支分色，乃見如是者，
若捨青等外，見餘花甚奇。時與義行相，同了知諸覺，
一次第多義，一非次一義。覺種種體故，諸義種種體。
若彼非因者，建異由何成？異類無造故，畫覺非種種。
由無有色故，相應非種種。亦非依假設。各各非種種。
非漸次取已，覺合為種種，一不緣多故。故一有多義。
由知一義時，亦見餘義故。亦成無分別。



現種種諸義，若一性非理，且彼獨一覺，如何現種種？

故於義與識，現粗色非有。破彼體一故，體多亦非有。
決斷是內心，似安住於外，此是所餘分。無異者諸識，
現異是染性。彼中由一無，二者俱失壞。是故彼二空，
亦是彼實性。


自事離餘者，無異故；未取，德等能異故：雖見餘餘法，
其覺當成一。若取德等別，故了知多者。雖爾，縱如是，
其繫屬錯亂。



聲等多性故，頓緣多已成。未取能建者，不取所建故。

有法遮一切，從彼彼返異，假立有異者，彼眾多體性，
假立自性異，現種種彼等，非無分別心，現為種種事，
非暫生行境。設有白等性，如根所行境，非聲能詮說，
識自性異故。諸覺雖一義，由種種所依，故成彼異者。
則彼耳等心，由何有異義？心雖然是從．彼彼所依生，
然於彼一事，現種種自性，彼是由何成？無所見了知，
言分別轉故。是遮由所見，而認識牛等。於所見牛等，
隨言說分別，比度種類等，由此亦破彼。所見雖各異，
分別認謂一，是由自性造，如前已說訖。



若緣前領受，意則非是量，若緣未見者，盲等應見義？


樂等不依餘，不能設立名，故彼等自證，非繫屬言說。


餘非證，彼等。自體如何證？有說依一義，是識所證知。

由近於何義，覺及樂等生，捨彼則樂等，彼如何能知？
故漸次緣者。領受彼不能，無間斷顯現。速故者，同故，
何非無領受？非由一知二，根心決定故，即無有樂等，
從諸義生故，彼能無成故。若謂二別別，是能，如青等。
應唯緣樂等。未取彼因義，領受彼非理。若與義同緣，
樂等有何能？不許彼生覺。若無義，眼等．領受樂等者，
眼終不能緣，色等婦等別。有內支能義，應不見外境。
緣義，從彼生．則不受樂等。由有彼彼境，諸覺頓生者，
則頓有諸義，苦樂應頓了。若有內因識，則生起苦等，
許彼識唯一，非相連因者。何緣計彼識，為無知親因？
若是增上者，於相違亦見。喻如一光明，對夜行及餘，
諸根觀色相，頓作逆順緣。


故樂等自身，所投義相現，領受故。世設。非親受外義。
此等了自體，唯從義生耳。彼等義體相，成自體，彼受。
故說領受義，即所緣，彼現。



有者說樂等，住外及無心，是所取。

彼亦．頓緣二，非理。青等性樂等，一故頓緣者，
現異相之心，所取何非異？外境無差別，由修習差別，
則不應於覺，生歡戚差別。若覺是樂等，體性無違者，
如何知外境，是樂等體性？若謂種類異，非能所取者，
則士夫應非．一切能取者，則受者失壞。此亦除因果。
應非是因果，無能所取故。若有，餘亦爾。



故彼是內性；所受故是心。領受何自性？彼非彼領受。


瑜伽智前說，彼等修所成。

由除分別網，是明了顯現。欲、怖、憂所惱，夢賊等所壞，
如現前安住，見非真實事。分別相隨屬，義不明了現。
夢中所憶念，念非如是事。不淨、地遍等，雖非真實事，
由修力所化，無分別明見。故真非真實，彼彼善修習，
修習圓滿時，其果當生覺，明了無分別。彼如上說事。
許彼不欺誑，修所成現量。餘者有染壞。



若識緣聲義，彼即是分別。自體非聲義，故彼皆是現。


似現量四種：三種分別識；從壞所依起，無分別一種。

為成非根生，說二，見誤故。說比等已成，為成前二故。
有依止名言，於餘義增益，是等諸分別，近現量轉故。
時為錯亂因。如緣不現義，憶念等分別，待名言為性，
不緣現前義。不念所領受，不如是瓶等。故彼知亦從．
現量中失壞。



此第四例外，彼說從患生。彼唯說眩翳，是表有患者。

如何為依根？若隨根有無，彼同。若有變，則何故破此？
此如誤蛇等，根雖變而退，根患雖除癒，然而不退轉。
如是於他身，由說，時安立。應待憶所見，應不明了現。
睡眠或醒時，所有明顯覺，彼即無分別。隨於二時中，
非爾即分別。



故彼無分別，亦破是正量。欺故。為彼亦，說二似現量。

言能立所作，非是說一切，諸業之能立。從何是何果，
彼是彼能立。


一切等因故，如此非根有。彼雖異無異，由何言此此？
此即說餘者。


彼若無事者，則諸差別覺，亦應無差異。餘覺亦如是。
所作與能立，不許二境異。若是一義者，則第二無義。
應無次第起。若覺頓生者，無能立所立。依於彼建立，
建分能所立。


體性皆相繫，則了知某法，不應有決定，相繫無別故。
彼雖無差別，然由何立異，彼即此量性。非由所為立。
若無彼事者，彼亦無立故。


何為了知義？若謂別別了，此所有現量。彼由何知義？
由彼相同者，應當成錯亂。由何領受此？此是觀察彼。
諸微塵由何，令現此粗相？故彼非實義。縱是，由錯亂，
故非能成立，彼領受體性。若彼同、彼生，是領受相者。
則應等義識，領受等無間。言見此聞此，由何決定覺，
彼是領受者？由何而許彼，是彼之能立？現與見彼等，
相近是所觀。依彼等繫屬，是見者決定。


彼領彼體性，彼非餘誰領。現量別別了，彼是彼體性，
無餘所領受。彼復無餘領，彼所諍同故。彼自性是明。
彼事青等故，亦領受自性，彼雖領自體，現為領青等。
如彼體性故，能明，明義時，許能明自體。如是覺自了。
彼所了餘義，能所受難成。無能所了相。


如髮等識異。若時能所取，分離相有害。如錯亂所見，
如是建立此。爾時能所取，於相非所諍。



以無了他故，許自證是果。

若領受外境，有何過？雖無，領受外義者，此當說何因？
若覺有彼相，雖有隨相轉，彼由外或餘？此理應觀察。
離所見差別，則不能取彼，取彼則取故。青現是所見，
非有單外義。此中謂有某，醒發某習氣，故覺成決定，
非觀待外義。


故一有二相，由如是領受，及念。此二相，領受即是果。
若時識因境，餘欲或不欲，彼事不成就，彼如是領受。
若時將識分，安立為義故，說為識俱境。爾時受自體，
決定彼為義。若領受此體，欲相及餘相，則彼欲不欲，
亦當了知義。


