大藏經補編數位版, No. 160 金陵梵剎志


獻花巗畔寺着屐澷登臨花發年年好巗深處處陰步來尋落果坐久換鳴禽世路何多事看山獨會心


丹閣懸青磴浮雲宿處低俯寒鴈度歌聽曉猿啼瀑水侵琱檻飛蘿護絳題香臺在深處即此是曹溪


舊地人重宿勞生夢一醒亂峰明積雪虛殿納踈星僧髮老逾白佛燈寒更青翛然生道念對坐說金經


古臺秋晚客閒凭渺渺寒原思不勝巗日乍沉鳴遠磬野烟初瞑出踈燈山分僻路惟聞鳥寺轉空廊不見僧入境已離人世界此身還宿翠層


混合開天塹蒼茫壯帝畿帆檣移夕景樓殿動朝暉落日波濤隱浮烟島嶼登臺歌古詠長憶謝玄暉


緣曲疑難至馮虛恐未安狻猊金鎻冷鸚鵡雪衣單竹倚琅玕聽雲移畫看如何翠上猶自著塵冠


清塵曉雨乍霏落絮遊絲總不飛絕巘路通行委曲大江帆遠見依稀雲中絳閣初疑畫洞口青苔欲上衣擬借巗房留信宿隔林啼鳥漫催歸


花巗最絕頂下與人境懸峭壁下蒼霧飛梯入青天江影如秋毫吳楚浩無邊竹蔭不漏日翠厚常流煙隱隱藤蘿中金磬忽泠然東山動餘靄羣巘爭效妍空虛亦悽神還尋曲房眠主人棄客去獨負東林緣


尋幽坐翠嵐氣濕人衣日暮高亭上雲歸僧未歸


木末芙蓉出花岩草樹齊陵高諸象北江白數峰西


陪遊入舊豐雲氣鬱青葱紫陌垂青柳輕槐拂慧風入泉光綺樹四桂瞹臨空翠網隨烟碧丹花共日紅方欣大雲溥慈波流淨宮


今知光宅寺牛首正當門臺殿金碧毀丘墟桑竹繁蕭蕭新犢臥冉冉暮鴉回首千歲夢雨花何足言

