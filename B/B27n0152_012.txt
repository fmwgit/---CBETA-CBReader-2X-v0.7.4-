大藏經補編數位版, No. 152 普濟玉琳國師語錄


本來付有法付了言無法各各須自悟悟了無無法輕悟藐法者急着眼聽二祖


心自本來心本心非有法有法有本心非心非本法如來拈華頭陀微笑不其然乎四祖


通達本心法無法無非法悟了同未悟無心亦無法雪祖在雙徑觸著栢樹子方與佛祖同一鼻孔出氣單傳心印莫易視之五祖


無心無可得說得不名法若了心非心始解心心法非枕子落地者欲八祖室得乎六祖


心同虛空界示等虛空法證得虛空時無是無非法所謂一句中具三玄一玄中具三要明眼者辨取七祖

