大藏經補編數位版, No. 2 華嚴經疏論纂要(第1卷-第46卷)

心法猶如幻 世間亦如是


了達世間者 此二不應說


彼滅非世間 如是但假名 云何說諸蘊 諸蘊有何性 蘊性不可滅 是故說無生
分別此諸蘊 其性本空寂 空故不可滅 此是無生義 眾生既如是 諸佛亦復然
佛及諸佛法 自性無所有


種種諸色相 無住無來處


普作眾色相 亦復無來處 如是諸色相 業力難思議 了達其根本 於中無所見


但以法為身 通達一切法


是則見如來 究竟無所住 若修習正念 明了見正覺 無相無分別 是名法王子


亦不離大種 而有色可得


是人則見佛 了佛真實性


己事不成就 不令眾歡喜


非心所行處 一切莫能覩


云何於是中 自言能得見 諸佛無有法 佛於何有說 但隨具自心 謂說如是法


能知此諸法 如實不顛倒 一切知見人 常見在其前


心中無彩畫 彩畫中無心 然不離於心 有彩畫可得


彼心恆不住 無量難思議 示現一切色 各各不相知


譬如工畫師 不能知自心 而由心故畫 諸法性如是


心如工畫師 能畫諸世間 五蘊悉從生 無法而不造


心不住於身 身亦不住心 而能作佛事 自在未曾有


若人欲了知 三世一切佛 應觀法界性 一切唯心造


所取不可取 所見不可見 所聞不可聞 一心不思議


有欲讚如來 無邊妙色身 盡於無數劫 無能盡稱述


譬如隨意珠 能現一切色 無色而現色 諸佛亦如是


