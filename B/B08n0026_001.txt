大藏經補編數位版, No. 26 四分比丘尼戒本註解

戒如海無涯， 如寶求無厭， 欲護聖法財， 眾集聽我說。
欲除八棄法， 及滅僧殘法， 障三十捨墮， 眾集聽我說。
毘婆尸式棄， 毘舍拘留孫， 拘那含牟尼， 迦葉釋迦文。
諸世尊大德， 為我說是事。 我今欲善說， 諸賢咸共聽。
譬如人毀足， 不堪有所涉。 毀戒亦如是， 不得生天人；
欲得生天上， 若生人間者， 常當護戒足， 勿令有毀損。
如御入險道， 失轄折軸憂， 毀戒亦如是， 死時懷恐懼。
如人自照鏡， 好醜生欣戚。 說戒亦如是， 全毀生憂喜！
如兩陣共戰， 勇怯有進退， 說戒亦如是， 淨穢生安畏。
世間王為最， 眾流海為最， 眾星月為最， 眾聖佛為最：
一切眾律中， 戒經為上最！ 如來立禁戒， 半月半月說。


心定樂精進， 是名諸佛教。


不違戾他事， 不觀作不作， 但自觀身行， 若正若不正。


能得如是行， 是大仙人道。


當觀如是處， 有智勤護戒， 戒淨有智慧， 便得第一道。
如過去諸佛， 及以未來者， 現在諸世尊， 能勝一切憂。
皆共尊敬戒， 此是諸佛法。 若有自為身， 欲求於佛道，
當尊重正法， 此是諸佛教。 七佛為世尊， 滅除諸結使。
說是七戒經， 諸縛得解脫， 已入於涅槃。 諸戲永滅盡，
尊行大仙說， 賢聖稱譽戒， 弟子之所行， 入寂滅涅槃。
世尊涅槃時， 興起於大悲， 集諸比丘眾， 與如是教誡。
莫謂我涅槃， 淨行者無護。 我今說戒經， 亦善說毘尼，
我雖般涅槃， 當視如世尊， 此經久住世， 佛法得熾盛。
以是熾盛故， 得入於涅槃。 若不持此戒， 如所應布薩，
喻如日沒時， 世界皆暗暝。 當護持是戒， 如犛牛愛尾，
和合一處坐， 如佛之所說。 我已說戒經， 眾僧布薩竟，
我今說戒經， 所說諸功德， 施一切眾生， 皆共成佛道。


眾生隨業流， 一切業中生， 業果繫縳己， 有中隘處行。
若離不善業， 常喜樂善業； 如是修行者， 如無垢月光。
彼能燒惡業， 如火焚乾草。 三界之光明， 解脫諸惡法。
若人悕解脫， 心不樂生死； 生死不能縛， 如鳥飛虛空。
諦知受所從， 善知受果報， 則得於解脫， 彼諦知三界；
苦樂不能動， 善惡不經心， 見世間如焰， 彼修者普愛。
意常不錯謬， 恒樂於法行， 心樂比丘法， 如是名比丘。
不樂數見親， 樂見於善人， 出家離舍垢， 如是名比丘。
寂靜於諸根， 不貪著境界， 行視一尋地， 如是名比丘。
不行他罵家， 一向不販賣， 不樂四出巷， 如是名比丘。
不樂觀歌舞， 不樂饒人處， 樂住於塚間， 如是名比丘。
唯取當日食， 不取明日食， 食二分便罷， 如是名比丘。
捨離妙好服， 憙樂塵土衣， 食行俱相應， 如是名比丘。
若不作世業， 不望世業果， 不苦求所須， 如是名比丘。
解脫於欲瞋， 捨離癡心泥， 惡法不能污， 如是名比丘。
己過一切結， 捨離一切使， 解脫一切縛， 如是名比丘。
遊八分聖道， 趣向涅槃城； 離惡意煩惱， 如是名比丘。
堅意寂靜根， 捨離欲淤泥， 常一意正住， 如是名比丘。
若已得地智， 寂靜心諦見， 知諸地善惡， 如是名比丘。
漏法無漏法， 皆因緣而生， 一切種種知， 如是名比丘。
正直修梵行， 寂靜離懈怠， 早起淨恭敬， 如是名比丘。
樂修於定慧， 復樂於四禪， 亦樂阿蘭若， 如是名比丘。
如鳥飛虛空， 影則常相隨， 若意順正法， 如是名比丘。
能殺諸煩惱， 平等善意觀， 善知出入息， 如是名比丘。
若能次第知， 諦見所修法； 善知道非道， 如是名比丘。
得樂心不喜， 遇苦則不憂， 憂喜心平等， 如是名比丘。
若諦知老死， 天修羅禮敬， 知眾生善惡， 如是名比丘。
衣鉢常知足， 不聚積財寶， 少欲而梵行， 如是名比丘。
一食而離垢， 不貪著諸味， 能捨於利養， 如是名比丘。
行捨心悲心， 捨離妬嫉惡， 已燒一切過， 如是名比丘。


諸世尊大德， 為我說是事。 我今欲善說， 諸賢咸共聽。】


欲得生天上， 若生人間者， 常當護足戒， 勿令有毀損。
如御入險道， 失轄折軸憂； 毀戒亦如是， 死時懷恐懼。】


一切眾律中， 戒經為上最！ 如來立禁戒， 半月半月說。】


功勳祈世界和平。 利益報檀那厚德。


讀誦受持亦如是， 如說修行者更難。


捉手等八事。 覆藏尼重罪。 隨舉被三諫。 是八波羅夷。
比丘尼若犯。 擯棄不共住。 奪三十五事。 終身謹奉持。


緣斯修善業， 離惡得解脫。 不善觀因緣， 身壞墮惡趣。
比丘謹慎樂， 放逸多憂譴， 變諍小致大， 積惡入火焚。
持戒修福喜， 破戒有懼心。 永斷三界漏， 爾乃得涅槃。
戒德可恃怙， 福報常隨心， 見法為人長， 永遠三惡道。
戒慎除恐畏， 福德三界尊， 鬼龍邪毒害， 不犯持戒人，
神仙五通人， 造世諸咒術， 為彼慚愧者， 斷諸無慚愧。
如來制禁戒， 半月半月說。 已說戒利益， 稽首禮諸佛！


是故見有罪， 爾時乃制戒。
譬如芽莖時， 未便有果實；
諸比丘無罪， 不制戒亦然。


如來慈悲， 舉金色手， 以梵音喚， 應時得度。
衣鉢自降， 皆悉善來。


心得欲時無滿苦。 欲無常空憂惱因， 眾共有此當覺棄。
譬如毒蛇入人室， 不急除之害必至， 不定不實不貴重，
種種欲求顛倒樂， 如六神通阿羅漢， 教誨欲覺弟子言：
汝不破戒戒清淨， 不共女人同室宿。 欲結毒蛇滿心室，
纏綿愛喜不相離。 既知身戒不可毀， 而心常共欲火宿。
汝是出家求道人， 何緣縱心乃如是？ 父母生養長育汝，
宗親恩愛共成就， 咸皆涕泣戀惜汝， 汝能捨離不顧念；
而心常在欲覺中， 共欲嬉戲無厭心， 常樂欲火共一處，
歡喜愛樂不暫離。


並施房舍者， 如是諸人等， 晝夜福增益！
持戒樂法者， 此人生善道。


密事相語， 互相覆藏， 遭苦不捨， 貧賤不輕。
如此七法， 人能行者， 名為親友。 應附近之！


貪心惡不善， 痴人心喜樂， 貪心還自燒， 如木中出火。
貪心甚為惡， 令人到地獄， 如是應捨貪， 苦報毒惡物。
見他人富已， 貪心望自得， 彼貪生毒果， 今來此處受。


弟子愚意， 欲請尊靈， 臨顧貧舍， 展釋微誠。
唯願慈哀！ 濟度羣生。 弟子亦有， 清淨園林，
流泉浴池， 嚴飾光榮。


女人多諂曲， 常懷於嫉妬， 樂造作不善， 於業得自在。
巧言誑於他， 常生和合想， 無正念思惟， 喜讚於欲事。
彼暫生柔順， 後則多剛狠， 雖珍異莊嚴， 於恩曾不念。
設百千眾生， 咸生於愛樂； 自性無有常， 猶如彼飛電。
若樂於女色， 斯為不善因， 現生及後身， 悉為彼破壞。
若見一姝好， 心則生散亂， 樂著彼境界， 為貪之所嬈。
合會必有離， 由之起愁慼， 貪欲鎮縈纏， 皆由女人故；
是女人貪毒， 與身俱時起， 如火生世間， 熱性則隨有。
當知是貪火， 從心中所發， 相續常燒然， 於苦無與比；
破壞於善法， 及損惱眾生， 為惡道之因， 是諸佛所說。
口雖出美言， 心中常蘊毒， 於其所戀慕， 其志曾無定。
設暫生愛著， 不久則棄捐。 所說無有誠， 彼意則非實。
以方便欺誑， 習染欲因緣， 於己生貪人， 恃之生憍慢。
天人阿修羅， 夜叉鬼神等， 墮於險難中， 皆由女人故。
又彼女人者， 不知恩念善， 其心無暫停， 如日之旋轉。
見其榮盛人， 則樂於承奉。 彼若有衰危， 殊無少憂慮；
如蜂採其花， 花乾即捨去， 應知彼女人， 棄舊亦如是。
女人無慈心， 常懷於嫉妬， 此非無端由， 皆因於男子。
諸天唯女人， 餘無能降彼， 由女縛所牽， 則墮於惡趣。
若樂著女色， 此失無與等。 貪火鎮燒心， 何由能出離？
若為欲所牽， 貪業皆可見， 常惛醉其意， 樂作諸不善。
女人惡所纏， 多興於潛意， 棄彼昔所眷， 如蛇委其蛻。
女人最險詐， 無能過彼者， 多作於方便， 而希於寵愛。
又諸女人者， 自性多流蕩。 智者有先見， 慎勿相隨順！
若習近女人， 則失於善利； 設求生天中， 此亦不能得。
天中妙樂音， 聞者咸生愛， 若樂著不捨， 引生於苦難。
女人心動轉， 於餘生染愛， 愛火或暫捨， 則生於棄捨。
女人志堅著， 樂行於鄙事； 若見彼衰殘， 則生於棄捨。
女人多諂媚， 使彼如癡鹿， 見禍患所侵， 則生於棄捨。
女人極險惡， 不念其恩德， 彼厄難相臨， 則生於棄捨。
女人心散亂， 起種種思惟， 能誑誘於他， 如蜜和諸毒！
女人多巧言。 能惑愚癡者， 智士善思惟， 彼意曾無動。
由愚癡著欲， 於財無慳吝， 不修彼福因， 如鼠常藏竄。
女色如彼索， 而第一堅牢， 縛彼迷士夫， 令墜三有海。
是索非縛體， 唯能縶於心， 心若為彼纏， 苦則為己有。
餘索縛於人， 燒斫皆令斷； 是女索不然， 能牽趣惡道。
身有其相狀， 彼索則能縛， 心本無形質， 非女索不可；
若為索所縛， 其量人皆見， 女索縛於人， 是量無知者。
暫生其少樂， 後脫則為難， 能縛諸眾生， 常淪愛苦海。
又彼女索者， 善縛於六根； 常索無其能， 唯縛身及頸。
妻子并眷屬， 為縛最堅牢。 愚人生妄心， 皆執為己有。
於女色生愛， 彼唯筋肉纏， 便利之所依， 汝愛復來此。
好發巧言詞， 誑惑而無媿。 當知女人者， 與冤則無異！……


四獨，並二染， 破僧，惡伴黨， 汙家，並惡性， 相覆共惡行，
教他違僧制， 輕言捨三寶， 瞋恚惱眾僧， 前九初便犯，
後八三諫成， 十七僧殘法， 二部四十人， 半月出罪過。


毀謗賢善者， 由口生眾過； 定不受安樂。 猶如博弈人， 失財是小過。
於他清淨者， 謗毀成大愆。 經於百千歲， 墮在肉胞獄。 復於此獄中，
更受四萬歲。 若以惡心語， 謗毀於善人， 由斯惡業緣， 當墮於地獄。


彼息我息， 此二俱善， 已造惡行， 斯墮惡趣。
此為最惡， 有盡無盡， 向如來惡， 此者最重。
一萬三千， 六一灰獄， 謗聖墮彼， 身口所造。


眾生保惜之， 迷惑不覺悟， 猶如灰覆火， 愚人蹈其上，
智者當遠離， 勿生染著心。


求合增衣值。 索衣過六返。 畜金銀寶物。 貿寶成十法。
販賣，貪求鉢。 乞縷非親織。 勸織師增縷。 奪衣，藥過限。
過畜急施衣。 迴僧物入己。 多索，異迴施。 如是成二十。
迴施作餘用。 自迴施異用。 眾迴施別用。 多畜鉢，好器。
許病衣不與。 非時作時衣。 貿衣嗔奪還。 乞重衣過限。
求輕衣過制。 是為三十法。 物向僧中捨。 墮罪應說悔。


密事相語， 互相覆藏， 遭苦不捨， 貧賤不輕。
如此七法， 人能行者， 名為親友， 應附近之。


及退失人天。 諸有聰明人， 遇利養衰損，
其心善安定； 不動如山王。 常靜慮安然，
正觀諸法義。 修深細智觀， 證常樂涅槃。


於體變化等不淨， 故行道者不貪食。


忍辱第一道， 佛說無為最， 出家惱他人， 不名為沙門。


譬如明眼人， 能避險惡道， 世有聰明人， 能遠離諸惡。


心莫作放逸， 聖法當勤學， 如是無憂愁， 心定入涅槃。


一切惡莫作， 當奉行諸善， 自淨其志意， 是則諸佛教。


佛法池清涼， 尸羅為隥， 聖浴不濡身， 逮彼岸功德。


尸羅嚴身具， 幼壯老咸宜。 住信慧為珍， 福無能盜者。


【戒如海無涯， 如寶求無厭， 欲護聖法財， 眾集聽我說。】


【欲除八棄法， 及滅僧殘法， 障三十捨墮， 眾集聽我說。】


【如人自照鏡， 好醜生欣戚； 說戒亦如是， 全毀生憂喜！】


【如兩陣共戰， 勇怯有進退； 說戒亦如是， 淨穢生安畏。】


寧噉燒石， 吞飲洋銅。 不以無戒， 食人信施！


人相謗毀， 自古至今， 既毀多言，
又毀訥忍。 亦毀中和， 世無不毀， 欲意誹聖， 不能折中。 一毀一譽，
但為名利， 明智所譽， 唯稱正賢。 慧人守戒， 無所譏謗， 如羅漢淨，
莫而誣謗， 諸天咨嗟， 梵釋所敬。


芭蕉以實死， 竹蘆實亦然， 驅驢坐妊死， 士以貪自喪。


單墮百七八。 小妄語。毀訾。 兩舌。男同室。 共未具三宿。
同誦。說他非。 實得向俗言。 與男過說法。 掘地。共成十。
壞生。身口綺。 嫌罵。露敷具。 屏敷僧臥具。 強敷。牽他出。
閣坐脫脚床。 蟲水澆泥草。 覆屋過三節。 此是第二十。
一食處過受。 無故別眾食。 過取行人糧。 非時。殘宿食。
不受食自取。 入聚落不囑。 食家強安坐。 屏坐共俗男。
獨與男露坐。 如是三十法。
許食驅出聚。 過受四月藥。 觀軍。陣過宿。 軍中住觀戰。
飲酒。水中戲。 擊攊。不受諫。 恐怖他人戒。是為第四十。
無故頻洗浴。 炙身露燃火。 藏他衣鉢物。 淨施後還取。
新衣不壞色。 殺畜。飲蟲水。 惱他。覆他殘。發諍。成五十。
共賊行。違諫。 隨舉共止宿。 畜擯沙彌尼。 拒勸。毀毘尼。
恐舉故先言。 賞知事後謗。 不與欲。後悔。 如是第六十。
屏聽。瞋打尼。 搏尼。僧殘謗。 入王宮。捉寶。 非時入聚落。
高牀。兜羅褥。 食蒜。成七十。
剃三處隱毛。 洗淨過指節。胡膠作男根。 女根共相拍。
供比丘水扇。 乞生穀。草便。 不看棄糞尿。 故往觀伎樂。
與男屏立語。 是為八十法。
與男入屏處。 共男屏耳語。 坐不辭主去。 輒坐。並止宿。
共男入暗室。 不審語向說。 咒詛。椎胸啼。 同床。九十法。
同被。惱客舊。 同活病不瞻。 安居牽他出。 一切時遊行。
安居竟不去。 邊界恐怖遊。 界內行怖處。 近俗違三諫。
故往觀王宮。 如是一百戒。
水中露身浴。 過量作浴衣。 縫衣過五日。 過限不看衣。
與僧衣留難。 不問著他衣。 持衣施俗外。 遮令不分衣。
令。遮不出衣。 是為百一十。
不方便滅諍。 持食施俗外。 作使。自紡績。 輒臥白衣床。
經宿不辭去。 誦習世俗咒。 教他俗咒術。 與妊婦受具。
度有乳兒婦。 此是百二十。
年不滿與戒。 不與二歲學。 與學無六法。 如法僧不聽。
曾嫁學未滿。 年滿不白眾。 知婬女與戒。 多度不攝取。
不二歲隨師。 僧不聽授戒。 如此百三十。 比丘尼應知。
夏未滿傳戒。 滿十二不聽。 僧不聽而謗。 親不許與具。
度有戀人女。 許戒不與受。 受衣不與戒。 多度人不教。
經宿詣大僧。 無病不受教。 此是百四十。 比丘尼應知。
半月不請教。 夏訖不求恣。 安居無比丘。 輒入比丘寺。
罵比丘。及尼。 不白男治癰。 背請。家生嫉。 香塗。百五十。
摩身。使尼塗。 或使式叉塗。 沙彌尼。婦女。 貯跨。嚴身具。
著革持蓋行。 無病乘乘行。 不著僧祇支。 是為百六十。
向暮至俗家。 不囑暮出寺。 日沒不囑出。 前後不安居。
知漏與受具。 二形。二道合。妄授有難具。 學俗伎自活。
教俗學世伎。 如是百七十。
被擯不肯去。 不求輒問義。 四儀惱客舊。 比丘處起塔。
不禮新比丘。 搖身。香摩塗。 或使外道女。 共成百七八。


心如城主， 城主瞋恚， 乃欲求城，
無所增益。 譬如師子， 有人或以， 弓箭瓦石， 而打射之；
而彼師子， 逐逮彼人。 譬如癡犬， 有人打擲， 便逐瓦石，
不知尋本。 言師子者， 喻智慧人， 能求其本， 而滅煩惱。
言癡犬者， 即是外道， 五熱炙身， 不識心本。 婆羅門言：
何名炙心？ 比丘尼言： 四諦之智， 如四火聚， 修道如日。
夫智慧者， 以四諦火， 修道淨日， 以此五法， 而炙其心。
而此身者， 不得自在， 何故苦身？ 若欲苦者， 當苦於彼，
能苦身本。 行來坐臥， 非身所為， 但為心使。 若非身作，
過在於心， 何故苦身？ 心若離身， 身如木石； 是以智者，
宜責其心， 不應苦身。 又汝以此， 五熱炙身， 以為苦行，
而得道者； 地獄眾生， 受苦無量， 種種楚毒， 亦應得道。
婆羅門曰： 為此苦行， 發心造作， 得名修道， 地獄眾生，
逼迫受苦， 是故不應， 說言修道。 比丘尼曰： 若自發心，
而得福者， 小兒把火， 亦應得福， 然實不得。 以是推之，
汝之所作， 五熱炙身， 亦無有福。 婆羅門曰： 嬰孩小兒，
無有智慧， 是以無福； 我有智慧， 造作如此， 五熱炙身，
是故有福。 比丘尼言： 若以有智， 修於苦行， 便有福者，
採真珠人， 刺身出血， 珠乃可得， 亦應有福。 婆羅門曰：
以貪心故， 雖復出血， 不名為福。 比丘尼言： 汝為苦行，
貪天上樂， 亦應無福。 若以貪求， 無果報者， 遊獵之人，
不應得報。 若使魚獵， 不得報者， 汝今為此， 苦行之事，
亦不應得， 天上樂報。 汝今何故， 身心迴轉， 欲以苦行，
得於天樂？ 我佛法中， 無有如斯， 五熱炙身， 受苦行法，
得彼天樂。 欲得天樂， 修實語等， 諸善功德， 雖復貪怖，
得生天樂。 譬如服藥， 或貪或怖， 既服之已， 藥力必行，
若住實語， 諸功德者， 或貪或怖， 必得天樂。 時婆羅門，
辭窮理屈， 不能加報， 默然而住。 時左右人， 於佛法中，
生清淨信， 深樂正法， 各相謂言： 善哉佛法！ 有大智力，
甚深難測， 外道之智， 極為淺薄， 譬如爆火， 若觸人身，
人無不畏。 佛法爆火， 亦復如是， 觸婆羅門， 能令其怖。
我等今者， 得聞佛法， 善勝之論， 咸應歸向， 佛涅槃處。
恭敬禮拜， 南無世尊， 音聲善柔， 敷演說法。 女人智淺，
飲佛甘露， 能大眾中， 說法無畏。 誰於佛語， 而不恭敬？
斯比丘尼， 智慧微淺， 能用滅結， 牟尼尊語。 猶故能令，
此婆羅門， 不能加報， 默然而住。


