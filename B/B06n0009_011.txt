大藏經補編數位版, No. 9 冠導阿毗達磨俱舍論


安立器世間 言風水地輪對法六初丁亦風水地知大小不異今依倫記云今者大乘金輪在下水輪在上與俱舍等相違今更起說水輪在下金輪在上而言上堪雨注等者此謂上堪諸界藏雲降種種雨之所激注下為風衝雖復間有水輪而由風力展轉之所衝乃至如次言風輪水輪地輪文。風輪最居下 其量廣無數
厚十六洛叉 次上水輪深 由旬者舊所傳四十里印度國俗三十里聖教所載十六里由繕那舊譯云由旬此論十二三右八俱盧舍為一由旬記云俱盧舍五百間計有三千二百尺八俱盧舍為一由旬計有二万五千六百尺以五尺為步計有五千百二十步以三百六十步為里計有十四里八十步。十一億二萬
下八洛叉水 餘凝結成金 此水金輪廣
徑十二洛叉 三千四百半 周圍此三倍


有雲起雨金輪上滴如車軸經於久時積水浩然深過八万猛風攢擊寶等變生復有異風折令區別謂分寶土成諸山洲分水甘鹹為內外海初四妙寶成蘓迷盧云云應音廿五九丁解九山名可見探玄十四七十右瑜伽鈔一五十左等列七金山與今論名不同。蘇迷盧處中 次踰健達羅 伊沙駄羅山
朅地洛迦山 蘇達梨舍那 頞濕縛羯拏
毘那怛迦山 尼民達羅山 於大洲等外
有鐵輪圍山 前七金所成 蘇迷盧四寶
入水皆八萬 妙高出亦然 餘八半半下
廣皆等高量


山間有八海 前七名為內 最初廣八萬
四邊各三倍 餘六半半陿 第八名為外
三洛叉二萬 二千踰繕那


於中大洲相 南贍部如車 三邊各二千
南邊有三半 東毘提訶洲 其相如半月
三邊如贍部 東邊三百半 西瞿陀尼洲
其相圓無缺 徑二千五百 周圍此三倍
北俱盧畟方 面各二千等 中洲復有八
四洲邊各二


此北九黑山 雪香醉山內 無熱池縱廣
五十踰繕那


此下過二萬 無間深廣同 上七捺落迦
八增皆十六 謂煻煨屍糞 鋒刃烈河增
各住彼四方 餘八寒地獄


此八捺落迦 我說甚難越 以熱鐵為地
周匝有鐵墻 四面有四門 關閉以鐵扇
巧安布分量 各有十六增 多百踰繕那
滿中造惡者 周徧焰交徹 猛火恒洞然


心常懷忿毒 好集諸惡業 見他苦欣悅
死作琰魔卒


日月迷盧半 五十一五十 夜半日沒中
日出四洲等 雨際第二月 後九夜漸增
寒第四亦然 夜減晝翻此 晝夜增臘縛
行南北路時 近日自影覆 故見月輪缺


妙高層有四 相去各十千 傍出十六千
八四二千量 堅手及持鬘 恒憍大王眾
如次居四級 亦住餘七山


妙高頂八萬 三十三天居 四角有四峰
金剛手所住 中宮名善見 周萬踰繕那
高一半金城 雜飾地柔軟 中有殊勝殿
周千踰繕那 外四苑莊嚴 眾車麤雜喜
妙地居四方 相去各二十 東北園生樹
西南善法堂


華香不能逆風熏 根莖等香亦復爾
善士功德香芬馥 逆風流美遍諸方


明三千界一佛所化土全同此論起世一三右一切世間各隨業力現起成立乃至此千世界猶如周羅名小千世界乃至周羅一千世界是名第二中千世界乃至第二中千世界以為一數復滿千界是名三千大千世界乃至此三千大千世界同時成立同時成巳而復散壞同時壞巳而復還立乃至名為安住是為無畏一佛剎土眾生所居文大乘顯揚一十七丁雜集六二右佛地六五丁全同此說智論九十七丁云百億須彌日月名三千大千世界。明三千界一佛所化土全同此論起世一三右一切世間各隨業力現起成立乃至此千世界猶如周羅名小千世界乃至周羅一千世界是名第二中千世界乃至第二中千世界以為一數復滿千界是名三千大千世界乃至此三千大千世界同時成立同時成已而復散壞同時壞已而復還立乃至名為安住是為無畏一佛剎土眾生所居文大乘顯揚一十七丁雜集六二右佛地六五丁全同此說智論九十七丁云百億須彌日月名三千大千世界。四大洲日月 蘇迷盧欲天 梵世各一千
名一小千界 此小千千倍 說名一中千
此千倍大千 皆同一成壞


贍部洲人量 三肘半四肘 東西北洲人
倍倍增如次 欲天俱盧舍 四分一一增
色天踰繕那 初四增半半 此上增倍倍
唯無雲減三


北洲定千歲 西東半半減 此洲壽不定
後十初叵量 人間五十年 下天一晝夜
乘斯壽五百 上五倍倍增 色無晝夜殊
劫數等身量 無色初二萬 後後二二增
少光上下天 大全半為刧


等活等上六 如次以欲天 壽為一晝夜
壽量亦同彼 極熱半中刧 無間中劫全
傍生極一中 鬼月日五百 頞部陀壽量
如一婆訶麻 百年除一盡 後後倍二十


此上有色天 住依空宮殿


六受欲交抱 執手笑視婬


初如五至十 色圓滿有衣


欲生三人天 樂生三九處


如彼去下量 去上數亦然


離通力依他 下無昇見上


諸處有中夭 除北俱盧洲

