大藏經補編數位版, No. 43 釋量論略解

若許，則二者．應不感有異。不見障故非。非由義了達。
於彼多體事，見為一體性，彼不見，如何．能成為見義？
若現欲不欲，分別，非義覺。彼亦死相等，見不相續心。
即於外所量，受自果應理。如其此自性，如是決定義。


如某之行相，無義事而現，如何緣義？實，如是我不知。


如根被咒等．染壞，泥塊等．雖離彼色相，而現餘行相。
未染壞眼者，無見如是故。如遠曠野中，小者現為大。
能所取了知，雖非有，而住．能所量及果。如隨現而作。


如食與時等，皆是子生因，持父母一形，非是餘人者。
其餘及諸境，雖同是因性，許彼分是境。無彼，彼不成。


餘若非有相，如何住於識？謂後後之識，各增加一相。
義自體二相，及我行相中，彼第二由彼，第三識了知。


若彼義非現，義自性一故，彼義一切意，自性應成一。
依義而生起，隨彼體性作，彼亦由餘某，以某分成異。
如子依於父，雖是彼父色，由某、以某分，而可得差異。


彼若是外事，明根何無能？若見真，見彼．如何是根壞？
翳淨明利眼，所見超根境，餘人所見義，如何非明顯？
除現、根、作意，知餘一功能，故餘非是因，非因何為境？
若彼是覺因，如何觀待燈？唯由燈有故，亦非二俱因。


俱有饒益故，此彼漸生者，說餘別剎那，此過如前說。


若覺同領受，彼非同領受。彼自領受彼，彼非有同因。
所作業建立，此世間為因。自體性領受，由增益錯亂，
說領受青等。非領受餘體。覺是青等事，為何外義量？
覺非青等事，如何領受義？若時領受體，非有相同因，
此由自成立，何用以義成？若一切體同，識即應非識。
若一分相同，一切受一切。如青等體故，許領受青等。
如是受體故，彼亦應領受。言領受領受，非如義決定，
故無過失者，義亦常無彼。若有有性因，領受何故無？


明由餘明明，應成無窮故。無見繫屬識，如何彼簡別？
二中知一時，非有見第二。若見二繫屬，乃決定謂見。
由何見相同，由餘心而見，說言見彼者？是則自證成。
若不了自事，何能了他體？若由同領受，如前已除遣。
若緣諸見同，義非先有見。如何彼決定，彼與所見同？
諸不許相同，彼則無見二。爾時義與識，豈能說彼等？


於餘能緣者，亦定有此二。若非從彼生，亦非彼現者，
彼覺應無境。若不取彼者，亦不緣諸總，彼非少許事，
此於前已說。故彼現義者，離彼覺非餘，現及自了成。
若謂雖緣彼，而非現量者，義同，由何異？若由具不見，
及一義等故，領受決定者，餘畢竟不緣。領受別已除。
諸瑜伽現量，領受他樂等，由領受相同，彼如彼逼惱。
若時自現為．苦自體，則惱。非是緣彼識，爾時無彼過。
以是一切識，緣、領受各異。同義是為緣，自顯是領受。


境如何是顯？於明，體轉故。彼明彼體性，是自極明顯。
如是覺許覺，即成覺自證。非爾，境與覺，亦俱法相同。
故我覺自己，由明體極顯。餘於彼體轉，明顯而極顯。
雖相同，不許．由彼顯餘覺，以自極顯故。彼義體極顯，
喻如二燈燭。如燈與瓶等，依彼而廣作，能所顯名言。


字分具次第，如何生無次？若先住至後，後聲應增廣。
緣無次第故，後無具次覺。後境無住故，覺非自安住。
自住，後亦彼，不滅無別故。字無次頓生，亦有此過失。
一次功生故，功後後無義。諸字後顯者，此過亦隨住。


若謂見間隔，誤彼無隔者，則誦二短音，應誤為無隔。


一切字體邊，亦住一瞬頃。彼亦漸連屬，多微塵乃滿。
一塵轉動時，最短時剎那。覺亦剎那故，漸次了解字。
故字及色等，雖餘覺間隔，現無間隔者，一切具倒義。
若由根迷亂，餘結合諸事，無表異錯亂，是念。有分別，
與言說繫屬，豈是明現者？已說根所取，非有聲合者。


彼等同類者，則功能決定。謂諸分別心，正解次第起。


諸現義之識，與單獨外義，非一覺所取，應無別異故。
無善知差別，領受善了解。諸義及義識，後如何別憶？
諸義及義意，領受漸次生。則種種現相，諍過難拔出。
謂了知青等，一相或一受，領受青現相，非有餘領受。


識了鬘連屬，生此彼為何？若即前覺者，應不轉餘境。


能生緣我識，性決定內支，由何餘外支，而能障碍彼？
外義縱接近，亦非能障彼。餘則境接近，全無領覺者。
義非近分位，全無。以無本，覺念亦無故。此計噫妙哉！
過去等分別，非有義接近，移轉因無故，應無行於義。


色等非如是，於覺無饒益。此除所取相，有何餘定事？
覺亦有彼故，彼亦住彼性。能取因、領受，是心所取相。
色等及心法，觀察所取相，是覺未淨者。瑜伽證叵思。
彼由微等體，取成非所取，色覺何先無？有何為後生？
若緣自覺者，即應緣彼自，無間因之心，故不解餘義。


非有一生一，果從諸聚生。一亦成二聚，故說能作多。


常漸見誦說，應成非漸次。一亦二二現，現了我彼故。


若我受是現，他受非爾者，由何如是說？我受由何成？
明因不成者，非許明所明，若不成明明，眾生應皆明。


爾時此現義，是量。能取體．縱有，非餘義，故非觀待外。
何故？如義體，彼安住於識，如是能決定，謂此如是住。
是了自體性。故許彼了義。非現義體性。彼能立於覺，
住義彼所作，如彼義安住，如是彼極顯。立義彼體故，
自了許了義。故境亦非異。觀察自體性，說自證是果。
了義彼體故。


非爾於一事，現為種種性，行相如何實？失彼一性故。
於餘餘壞故。不見性，非一。覺見無異事，乃決定無異。
由何觀察事，真性中無事。何故？於彼等，一多性皆無。
由見同法故，於非彼體性，執為彼體性，世人生錯亂。
於此則無彼，此行中彼體，一亦不見故。由內染所生，
彼從過失起，本性顛倒現，此亦是有者。不待見同法，
如有眩翳等。


彼決斷為覺，許為能取相，彼體故，了我，故是彼能立。
如領受貪等。自體立為境，住能所量果。此當配一切。
彼領受體故，可領受自體，如是可即量，體性是所量，
自證是為果。於體能取相，是決斷體性。言可性是量，
是說為自證。


於具義心中，恐無義行相，緣過去義者，二相自證成。
青等現異故，不具類，非義。彼無常不成；常如何能生；
名等，前已破。此理非具義，唯欲相屬故，非義功能成。
如此行相識，是念，從受生。彼亦義相空，彼如何具彼？
彼時無有故，非是從義生。如是受亦爾。彼相非由義，
明相遠離故。彼相若異者，餘應如是知。若常屬我者，
說亦不應知。若屬各各者，則不應相續。著一義體者，
講聽者諸心。若謂由相同，彼有一名言，而非現為彼。
異體如何取？時覺應無義。


由是義果性，憶識憶義故。若由於錯誤，而相合雜者，
現相與作意，亦皆應如是。如是一切果，皆與因同緣。
故無陶師等，應不憶念瓶。識由何差別，依止義相同，
除同餘何為？見雙生等故。初性若非二，第二性住一，
決定能緣心，應不能分辨。故青等自性，現前安住覺。
與義相合繫，由第二覺緣。餘則唯初一，義生故繫屬。
不見前義屬，後後識則非。


定與覺俱時，所頓領受境，除彼而為餘，由何相成立？
如亂識二月，雖無而見異。青黃等異法，非有決定受。
無受或有義，或無義之受，未見有領受，故彼等非異。
故識時現義，非離識為餘，此極難遮止。


雖有諸餘因，諸根識無故，比知有異因。若不說決定，
從等無間緣。從種子生芽，由煙成立火，如此依外義。
作者住證知，若現彼體性，如是定繫屬，若計依彼覺，
此有何相違？煙應非火生，非由果知因。彼縱然是因，
由何知決定？彼亦現煙覺，明醒習氣者，現為火覺性，
了知非火性。心續彼堪能，習氣為心要，現煙覺明顯，
故從火生煙。智者有此說。依止於外義．說二相，彼復
由定俱受成。



遠近等差別，明不明不可。

若現別故爾。彼間隔無隔，見不見應等。若由現不明，
不見某細分，故而各異者。外義一，何由．見不見各異？
微塵多各異，何見不見異？若現明不明，差別覺異者。
由餘異無異，何由而現異？彼現何不明？障故。此何非？
薄故。現亦爾。餘非薄有性。最近現極明，彼亦應顯現。
若彼依無見，有餘色生者。彼等應互障，則現是能障，
彼應唯現一。不障，應頓見．明不明自性。由無見障一，
由無義非義，無見彼何為？



故依義所生，領受如其因，能緣行相異。餘惡慧惡宗。

識、聲與燈等，是現量及餘，能生其以前，諸剎那滅故，
由何而於識，已無而明顯？若顯餘非益，應顯一切義。
若從因決定，識此計亦無。彼作識無彼，然現為義故，
而說彼明顯。其餘俱生義．非益，不作相。識非以自相，
而辨其行相，如何能明顯？


彼由自領受，都無可辯諍。彼義性不成，由正念成立。
自行境無別，無各異領受，謂此是如此，或非是如此，
應無此別異。唯由領受許，非能辨各異。無明顯各異，
無辨覺，如孿。


由成立二相，亦多成自證。以現自體相，即成領受故。
由彼事之覺，識滅如何受？彼不受自體，無餘遮領受。
具現義之識，彼向外顯現。能緣覺之覺，常內向我故。
所有現境者，彼得非受彼。


復見白等時，白等明顯性，此了別明顯，所有生起現，
為離白等顯，餘事或彼體？



若是自事者，彼應能自顯。若彼不顯者，應不能顯義。

諸非自了宗，不見一切義，說覺非現者，此於彼亦答。
由依、緣、修別，而別異轉者，苦樂欲等別，現成彼即覺。
彼知除彼外，不知餘少異。


復由無現量，覺應由因知。彼亦根義覺，或是前作意。
除此因果聚，餘繫屬非有。不見功能故。


彼誤故非根，其義亦如是，覺、作意是識。彼亦不成立，
不成則非因。


若顯義是因，彼豈非是識？此除所顯義。若顯非領受，
所顯不定故。


若許顯即是．義之差別者。其無生滅義，全無少差別。
許彼，識別別．應剎那壞滅。彼為知未知？若已知為因，
尚未決斷知，由何言彼知？未決斷所知，如何知能了？
所見非已見，則他應已見，全無有所見，於他所見中，
有彼差別故，應了達自覺。故不待自法，從單獨義法，
非能比度覺。


覺因是現量，自法離自覺，更有何餘事？彼從同因生，
由何與覺異？餘生，彼錯亂。


色等五種境、諸根及能緣，除此非能表，彼之所餘果。
其中二超根，五義見色生，離於有餘生，一亦無可知。
如是若無知，言因乃亂說。縱有因不見，與彼共繫屬，
如何能了達？故諸因非是，不見之能顯。若說較彼因，
先已成立者，彼復須餘喻．所立，故無窮。故由覺成義，
非由義成彼。彼未成，則義．無自成立故。現覺及從彼，
見言及動等，不能比他心，不見屬我故。



義因於意覺，非有成立故。


念亦成證我。


若由餘識證。


緣長等不成，以無久住故。


若多緣彼者，後覺領受彼，彼亦非緣長。故不念長覺。

若根見間隔，由分別合者。義與彼領受，現無間斷者，
若無正理害，由何言彼斷？


諸於所見義，起認識分別，明顯計為現。此亦遣除彼。
聲、卵及燈等，了知各異者，明現故，彼覺．如何是現量？
故由於認識，不定字等一。若無憶先領，增益為彼法，
則亦無了知，謂彼即是此。彼豈是根生？


若緣我生識，功能漸消盡，轉向餘境者。彼義覺何從？
前覺功能盡，應不轉於義。無前覺，非覺。著餘義失能，
未知生識故。異類雖頓生，由一極明心，使失功能故。
非從阿賴耶，而生起餘識。非爾，則意轉．等，不待餘意。
意識如次生，亦成立相待。


若意是一故，著餘餘不轉，不生餘識者。否，有頓生故。
轉同，一切時．同故，不解餘。唯我意合生，亦應頓時生。
從一，一所作，如何多見燈？漸次亦無能，後亦無別故。
此說身、士夫。若從行決定，彼後從何生？若即從覺者，
實爾是所許。


所取由所取，是能生非餘。能生即彼相。現，無非所取。
無分無細等。


