大藏經補編數位版, No. 9 冠導阿毗達磨俱舍論


能作及俱有 同類與相應 遍行并異熟
許因唯六種


同類因相似 自部地前生 道展轉九地
唯等勝為果 加行生亦然 聞思所成等


後因果異熟 前因增上果 同類遍等流
俱相應士用


云果有五種一等流果二異熟果三離繫果四士用果五增上果等流果者謂善生善不生不善無記生無記異熟果者謂諸不善有漏善法所招異熟因是善惡果惟無記異類而熟故立異熟名離繫果者謂無間道斷諸煩惱此無間道以煩惱等斷為離繫果及士用果以解脫道為等流果及士用果以后等勝自類諸道為等流果乃至廣說此釋五果名者入論下十四右云如是六因總以一切有為為果是所生故謂相應俱有因得士用果由此勢力彼得生故此名士用彼名為果同類遍行因得等流果果似因故說名為等從因生故復說為流果即等流名等流果異熟因得異熟果果不似因故說為異熟謂成熟堪受用故果即異熟名異熟果惟有情數攝無覆無記性能作因得增上果此增上力故彼得生故如眼等根於眼識等及田夫等於稼穡等由增上后法得生增上之果名增上果擇滅無為名離繫果此由道得非道所生果即離繫名離繫果文。異熟無記法 有情有記生 等流似自因
離繫由慧盡 若因彼力生 是果名士用
除前有為法 有為增上果


五取果唯現 二與果亦然 過現與二因
一與唯過去


云彼報生。心心法及煩惱。心心法從五因生。報生。心心所法五因。所作共有自分相應報因所作因者彼法生時相似不相似法住不障碍共有因者展轉力生展轉為伴及心不相應行伴生自分因者彼前生自分法相應因者乃至廣說婆沙廿一十七丁同百三十六十左智論三十二九丁。染汙異熟生 餘初聖如次 除異熟遍二
及同類餘生 此謂心心所 餘及除相應


除自餘能作


俱有互為果 如大相所相 心於心隨轉


心所二律儀 彼及心諸相 是心隨轉法


由時果善等


相應因決定 心心所同依


遍行謂前遍 為同地染因


異熟因不善 果報因非善及以有流善釋云一切惡及有流善法是果報因為法故文。及善唯有漏


遍行與同類 二世三世三


云有為擇滅果乃至無為非因果釋云無為法不可立為因果何以故非六因故非五果故文泰意云譯者謬也三無為是能作因何得言非六因擇滅無為是離繫果何得言非五果耶△指要三十四左云今謂若約經部宗此旧論亦非不通今就有部而言大有妨害故光師云乃至然慈恩師并寶師等師校讎新舊辨白差當多歒真諦何者唐三藏多譯真諦前所譯者又其論文句新舊所翻乖角不鮮如攝大乘及俱舍等之類是也大乘基光等抑挫真諦稱揚玄弉蓋為此也文。果有為云我說諸因以作用為果非以實躰為果又說諸果以作用為因非以實躰為因諸法實躰恒無轉變非因果故然無為法名能作因但不為障非能辨果復次有為法與有為法為能作因亦以彼為增上果有為法不與無為法為能作因亦不以彼為增上果無為法不與無為法為能作因亦不以彼為增上果無為法與有為法雖為能作因而不以彼為增上果以無取果與果用故問何故有為法有因有果無為法無因無果耶荅有為法流轉世故有因有果無為不爾故無因果乃至復次有為法有作用故有因有果無為不爾故無因果如營務者乃至復次有為法有生滅故有因有果無為不爾故無因果乃至廣說。離繫 無為無因果

