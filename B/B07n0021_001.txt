大藏經補編數位版, No. 21 毒語心經

願君認得出身路 藕線孔中弄快鷹


蟭螟眼裏雙童子 玩弄閻浮爭未休


不容令鶖子親見 戾脚波斯過別津


參究若未命根斷 修歷三祗抂苦辛


禪榻夜闌冷如鐵 半窓明月帶梅來


阿難豈得聽 北風窓紙隙 南鴈雪蘆汀
山月苦如瘦 寒雲凍欲零 千佛縱出世
不添減一丁


是非憎愛總拈拋 許汝生身觀自在


南無救苦大悲身 百億分身無際涯


箇中若著一毫相 復為渾沌眼睛


若把色空談般若 甕中跛鼈逐飛禽


帶根松矣葉加橘 還着新衣待客來


兜率閻浮泥犂獄 分明掌上庵摩羅


譬似浮漚留水上 或如閃電拂長空


終宵爭拒漸天曉 堪笑元惟相識人


親參大士留此典 羅睺教師鶖女兒


色空不二法門裡 跛鼈拂眉立晚風


蛾眉螓首一群玄 各戴花枝錦繡肩


石女擲梭張瘦臂 泥牛蹴浪皷瞋牙


淨邦穢土龜毛筆 生死涅槃兔角枝


眾生界畔不污染 諸佛土中淨相無
分八萬門何欠少 容三千剎若隣虛
邯鄲枕上新尊貴 又入南柯納稅租


壁懸碧目紫髯老 瓶入氷肌玉骨芳
寒鎖琴唇黃鳥口 暖浮禪榻赤麟盲
編茅包贈自然蕷 封圈寄來養老糖


開心為四合色一 心色從來空谷聲


根境識為十八界 譬如滄溟發一漚


此維獨覺所觀境 空裏浮飛眼裏塵
眼裏飛塵誰見得 可貴圓頓大法輪
法輪影裏親薦取 超過疥癩野干身


集諦苦諦道滅諦 非終非始非圓頓
陳如跋提及拘利 不覺自燎却面前
莫謂鹿園摝蝦蜆 金仙密待大乘根


山河不在鏡中觀 百億須彌空斷膓


入三途代眾生苦 遊戱十方不待請
誓不取偏真小果 上求菩提化有情
虛空直饒消殞盡 永鞭願輪利群氓


若見一法有所依 非無罣礙即繫縛
菩薩般若體無殊 如珠走盤瀟洒落
非愚非智非聖凡 只恨畫蛇添雙脚


十界無孔熱鐵鎚 虛空繫碎常寥廓
纔開口獅子嚬吟 狐兔狸貉盡驚懼
應物現身如幻師 隨機轉變無造作
見他李母患左肩 數壯灸張婆右脚
顛倒夢想恐懼憂 宛如一滴投巨壑
赤使齊時被輕裘 鯉逝時有棺無椁
喚起庵中午眠僧 告山童折籬偷籜


木雞含卵立棺木 瓦馬逐風歸本貫


主伴無盡唵蘇魯 舊巢受風鳴宿


道如來有一法得 如道應真各有妻


地獄閻浮天上界 雪花一片落紅爐


無量曠劫罪障海 水上浮漚眼裏花


此是人人本具物 唯要當人絕後蘇


暗香風送來 昨是埋雪樹 今復帶花枝
喫困寒多少 可貴百卉魁


天堂地獄間家具 佛界魔宮百雜摧
黃鳥張聲和白雪 烏龜帶釰上燈台
若人欲得此三昧 白汗通身須一回


賣狗肉懸羊 指鹿見人伏 著蜂斷父望
陶朱携越女 紀信降楚王 吞炭伏橋下
投簪泣井傍 載主屍兼魴 折父齒咬耳
明中修棧道 暗裏度陳倉 若是親見徹
匣中三尺霜


只是更無廻避處 為誰醉後添多盃


不是呈高明諸老 慰住庵飢寒弟兄
君若無轉身一路 葛藤無底大深坑
莫言吾偈甚難解 須知自家無眼睛
者裏若看難會處 爛咬急切著神精
一回白汗親咬著 和千七百拔根莖
吾曾辛苦窺涯際 折此無星等子秤
無星秤子若拗折 宛如獅子長威獰
禪門幸有此靈驗 何不參究盡至誠
此道今人棄如土 懸絲慧命誰相賡
我今非老好文術 勸發諸方傑出英
上士一見知落處 庸流還論他韻聲
宋朝司馬文正子 可惜斯人眼未明
每見祖師難透話 道成隱語惱後生
五無間業應懺悔 謗法罪障甚不輕
世上今多此邪黨 禪園荒落寔可驚
若君了佛祖心地 於佛祖言豈如盲
辨自家得力真偽 祖師言教似鏡清
今時學道盡莽鹵 或以口傳或識情
紙授口傳以為足 祖慶遙隔萬里程
大丈夫願忘軀命 回轉一花五葉榮


一字應放十孔方 總數既垂二千字
其志留我睡餘言 我心匪石豈不喜
於此予還述此偈 欲謝諸子親切情
頌終合掌祈祝曰 虛空盡我願無窮
稱讚般若功德聚 普回向真如法界
歸命三世諸佛陀 及十方賢聖祖師
護法諸天龍夜叉 大千世界諸神祇
願我住庵諸兄弟 道情勇徤如金剛
向上玄關速透過 心性戒珠常圓明
諸魔撓盡掃除去 利益群生無休期


