大藏經補編數位版, No. 63 大密妙義深道六法引導廣論纂要

六法均須氣攝持 尤以證拙火為要 醒修拙火與幻身 則見修與貪會合
眠時修夢與光明 則善業與痴會合 依中有幻身口授 則覺受與瞋會合
此為根本三會合 三又分三身會合 氣收中脈生喜空 定光明或俱生智
是為法身之會合 光明起心氣幻身 是為報身之會合 將粗質趨入中脈
變成依正報壇城 是為化身之會合 此為醒時三會合 認識眠時之四空
於眠重光明入定 是為法身之會合 從彼起如幻之身 是為報身之會合
夢中變化諸境界 顯依正二報壇城 是為化身之會合 此為眠時三會合
死時能認識四空 竭力定於死光明 是為法身之會合 從彼起中有幻身
是為報身之會合 從饒益眾生受生 或清淨剎土受生 是為化身之會合
此為死時三會合 總須令行持增長 由拙火教授入道 灌頂以至二穩固
將一切緣會歸道 初生有漏之覺受 得下等煖資糧道 次趨中脈生四喜
淨分由中脈下降 通達空樂之俱生 得中等暖加行道 復上提四喜明點
淨分提至頂穩住 解脫脈結三十二 依次以至十二地 初地時得無漏諦
得上等暖見道位 至十一地功德勝 輙趨入於修道位 後極細氣脈明點
亦清淨盡而離障 淨平常身成虹光 三十二脈降菩提 即成就三十二相
清淨八十分別處 即成就八十種好 心氣為智慧所顯 因即成就光明身
阿杭雙運到究竟 成雙抱圓滿報身 得十三金剛持地 即身現證無學位


如是妄念自休止 烟霧幻城陽燄等 乃至如初發曙光 無雲晴空次第現
漸得神牛降聖乳 四喜四空證淨果


修淨幻身本尊觀 先觀對生後自生 剎那不隨緣遷動 十二幻喻細觀察
器為宮殿情眷屬 由一顯多多攝一 收放趨入於光明 即生或中證殊勝


緣隨力持瓶氣 趨入中脈生四空 修持化變增三力 最後修持本尊觀
了知一切為心現 究竟證如幻報身


修習六不見子光 前滅後未修母光 合即正智淨光明 夜間道行淨光者
先求諸上師加被 嗣猛厲行認證等 醒境方終未睡前 集中兩者能知力
觀諸一切融入心 心間五葉五真言 或用返觀禪定法 或用全輪空觀法
甫行入睡所顯光 即為本有之母光 一心專注見子光 二者和合即淨光


生修光明與夢幻 中修拙火幻化身 死依中有之口授 第一證入法性身
第二證入淨報身 第三證入勝化身


如豆火燄堅不搖 宛如佛前琉璃燈 後心明朗如秋天 萬里無雲清明潔
八十種風始融入 然後上升頂門出 身高一尺能化身 四出利生即此身


上升復下降 相應誦真言 此所誦真言 有全半兩言 誦真言之聲 令著力高響
導能知識種 趣入淨樂界 正是時一至 轉識頓成就


