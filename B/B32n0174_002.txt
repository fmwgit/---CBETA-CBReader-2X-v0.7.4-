大藏經補編數位版, No. 174 參天台五台山記


六處塵忘見性空。不須弔起悲風。【考】此句原本脫一字。雲本云須下脫來字。松本云弔下脫挽字。或可古今賢達皆明此。還似南柯一夢中。


不生不滅謂無生。百歲光陰鏡裏形。三昧炎焚無主物。百千年後不知名。


臨行一句付兒孫。不用悲號送出門。絲髮不移真寂處。本奴從此不開言。

數片乾柴。 一堆燄火。 不動不遷。 金剛常住。


生死本空。 去住自在。 紅燄輪中。 火光三昧。


生也無瑕。 死也無迹。 若問旨歸。 青天霹靂。


