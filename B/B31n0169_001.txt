大藏經補編數位版, No. 169 朝鮮寺剎史料

或出或處 昭然同心 香薰霧閏 學者林林
△與世△ 日薄△△　〔以下欠略〕


△趣高明 誰謂宋遠 木道△行 索焉而獲
為焉而成　〔以下欠略〕


△其百派 東至于洋 始則不信 狺狺眾狂
△隨而革　〔以下欠略〕


如天如地 淵源之深 固不敢議 其出於時
生苴而已　〔以下欠略〕


象教斯崇 何有是終 安有是成 有盛斯銘


臨濟之傳 式克肖之 縣陛為郡 民安以嬉
惟師之德 郡人之思 承事舍利 如師在兹
有礱石鍾 勒我銘詩 留鎮山門 傳示後來


鳥絕含花 人孰知德 惟舍利存 厥靈以爀
始訪于遠 終晦于德 匪覺其覺 無聞之聞
伐石以藏 于山之陽 密護邦國 永鎮無疆


內案澤溪 外案露積峯


錢穀次知 通政信策 書記震環


摩尼之寶跋履山川跡編佳麗 平陸隈隩外彼月澄景山相基
遂直其好爰究愛度乃堂乃殿


福利王家 七十五臘 霈兹恩波 棄閻浮界 歸兜史陁
骨藏不露 名震瑜珈 玉立白塔 青山之阿 命臣勒石
文拙無華 濡毫當撰 周慞△多


到師八葉為象為龍 作舟苦海以濟羣蒙 規厥本源實惟臨濟之正宗
俗離嵓嵓惟師所宮 刻之于石以記始終


國師先得 萬歲無忒 聖鑑萬端 國泰民安
花娓春巖 巖洞共清 山高水長 羣山尖聳
月高秋夜 蘭泉送瀉 岐路無窮 間多青空
金鍾鳴兮 玉磬時兮 四時天樂 皷之響落


碑無碑有何損何益 久而愈尊今復如昔


前有詵公 號為國老 後曰王師 妙覺是已
禪風既熄 王師重扇 且復起廢 鍾皷大振
一則妙覺 二則妙覺 永備無忘 宜乎勒石


轉八沙門石逕回 蒼松古塔白雲來
靜看瓶鉢禪心助 對客金人無語笑
為說岡陵聖壽嵬 此身疑是上仙臺


萬壑千峯轉轉回 石高只許白雲來
數圍松大僧年老 絕勝更尋尤勝處
一炷香殘佛榻嵬 春風三上三層臺


西看雪嶽撓天立 東望扶桑接海平 煙鶴沙翔集處 鏡中松影一痕青


剪可阿誰 粵維我師 鼓舌數年 片石可語 風來卓錫
談笑而復 俾壽千億


創天柱寺 福利宗社 報國居真 獨善其身
爰有營啟 光凝嶠南 師不居功 兹將短碣
厚蒙上賜 慶溢林下 何違道論 永曜山門


公來胡遲 公去胡速 而良之民 永思無數


邑俗勇公 居民安宅 一視餘力 澤及殘釋


奉公能勇 臣事先仁 永革寺瘼 窮山逢春


心明百事 名振兩國 敬愛其德 賴及殘釋


仁義并施 山野咸樂 畵員一谷 恩流不息


寺瘼永癈 民事先設 憩苃甘棠 勿使剪伐


河海洋洋 亦合公德 有寺以往 敢忘公德


千里京洛 單獨往還 春回覺樹 蔭蔭葳蕤
其儷不億 可止可居 樹此豐功 有寺無之


安堵諸人 千金補寺 仰之望之 山水奰


谷田還退 供佛仍饒 樹福因地 菩提道苗


法海重潤 慧光復圓 載鐫載頌 曠劫弘傳


寧後其私 克先補寺 石焉為表 不杇之史


上曰其然 乃命臣軾 臣拜獻辭 貽厥△△



結搆行宮二百春　還成蕭寺住山人　當時採鷁江湖近驀地金蓮歲月新瞿曇何日通中國仙取如雲杳上賓　遺說先王耆老在白頭正似舊臣隣

惟師之心 海闊天臨 惟師之跡 浮杯飛錫 歸而遇知 王者之師
躬耕小雪 隱現維時 時維鷲城 竊弄刑名 如雲蔽日
何損於明 月墜崐崘 餘光之存 舍利晶瑩 照耀王門 惟三角山
翠倚雲端 樹塔其下 與國恒安 惟師之風 播于大東
臣拜作銘 庶傳無窮



青之不蹇碧水長流法輪常轉有旺無休曷為無休載嗣其構恒沙永昌配無量壽


分燈借榻定誰僧往事庵樓入夢能黃鳥鳴邊雙岸合丹楓叢裡一樓增正疑雪璧雲頭矗更得氷溪月下澄人世漸如遼柱鶴扶藜非復昔年登


江舍一逢南國僧白羊前蹟我知能山明寶院天香近水白雙溪道氣增乞句不辭千里遠令人欲似六根澄那由未老休官去紅葉斯樓試一登


杜口禪那歸心佛陁根熟菩薩弘之靡它猛探虎窟遠泛鯨波去傳秘印來化斯羅尋幽選勝卜築巖磴水月證懷雲泉寄興山與性寂谷與梵應觸境無硋息機是證道賛五朝威摧眾妖默垂慈蔭顯拒嘉招海自飄蕩山何動搖無思無慮匪斲匪雕食不兼味服不必備風雨如晦始終一致慧柯方秀法棟俄墜洞壑凄凉烟蘿憔悴人亡道存終不可諼上士陳願大君流恩燈傳海裔塔聳雲根天衣拂石永耀松門


有山屹屹爰止鳳凰褒忠揚孝御篆曾煌今焉已矣屢經廢革吾師之義寓兹三尺


酒醒風有力驢倦策無功暮鍾何處寺僧出白雲中


山客睡初罷踈簷濟月懸親朋皆野老坐席伴林禪發瓮香醪熟登盤雪膾鮮春濃問消息夜雨麥生田


日暮漁舟係古藤碧山歸路問歸僧清溪百道桃花浪何處仙源是武陵


邇來多病臥齊底事慇懃寄鞋想得山中春好應招我踏花溪


曉罷叅禪坐寂寥古龕燈暗佛香消無風忽起阿欏樹萬壑秋雲一磬飄


問君何時到碧山一笻南極路漫漫離情不盡西江水莫逐孤雲去不還


踏盡仙山萬樹春冷風飄散滿衣塵岩間小路招提近林外清香解引人


來訪萬淵洞裡春高僧氣骨遠超塵今朝有此詩醪會伏節臣同擊磬人


師之高行本於孝親師之捨俗得師之真慧刃斷疑覺苑冠倫慈航濟眾寶筏通津眾迷頓豁如夜得晨海怙長鯨山伏猛虎魚樂于潭鳥馴于宇惠遍大千義著急難切存堞壘道高峯巒迹是禪林心猶國耳狐雲不駐逝波未止鶴失近錫鷗驚斷杯山川變色龍象興哀頴伽遺韻尚繞雲隈眼有餘照神不俱寂惟巖屹立終古獨碧


德龍峯頂古禪房眼界無窮景更長翠點雲中看岳色清浮天末望湖光晚霞帶白連平野暖日放紅照上房遠客登臨憐爽谿強將拙句寫芬墻

八影之山 鎮我炎徼 扶輿磅礡 在羅之世
南海為帶 方丈與大 靈氣攸華 龍宮爰始
誰其作之 是弘法力 浮空萬柱 宏環之觀
有覺阿度 東派之祖 翼翼翬飛 甲于南維
龍蛇大劫 福地乃墟 成壞有因 神有夢授
火于島夷 大眾同悲 乃發玄師 巖公相之
即山之陽 狐虺遁藏 金珠有爛 崖壑動色
爰得其舊 乃殿乃宇 一復前觀 天人大歡
莫曰而教 壯兹功施 臨壓滄溟 是曰佛力
維主於寂 護我疆域 鯨魚帖伏 二師并躅
功大心勤 載之貞珉
惡用無識 永詔千祀



碧海連南極白雲擁上方飛棧通鳥道華表對魚梁畫閣星輝拱靈泉石氣凉氛埃盈下界何處訪仙鄉


白頭之山千里南迤極海濱崒為頭流又六由旬為頭輪頭崙如削如攙如插如朿立上架雲橋下懸新月鬱崛北拆而左洞府天闢五百弓孰景孰胥孰經孰營阿度師更百有年式至慈藏乃新之緇流雲合棟宇日拓溢嵁巖惟曉惟湘朅來棲息厥有菴圓香所諗一行所點奠邦域道詵申之地靈愈著雄南國丁酉之訌一矩焦土金地索鼪鼯攸穴山哀澗思灌栵塞徹老曰咨萬歲一遇是在我西謁其師陳達誓願靜曰可徂茲國難義族二千我實領我老乞身我委我徒即有政山門之事惟徹與諧吾偕汝賁然來思大眾風動廢乃舉先之後之修之剔之功用集像殿經臺霞寮月檻不日復翼而棘而美而完而爛金碧乃建戒幢乃設講堂宗風悠其衫白錦其鉢碧玉信其留嗣宅于兹繫有其人其世仍曰能曰眼照信諶安霽若鵬珠駢璧聯其德有隣越有性名德承承率兜成列於其晠寺凡三剏法堂四之守所幹眼昔著籍歲久而訛識者嘆摩訶一志極謀顯刻永厥垂再三布幣至于赤城乞余辭其始自今暨厥俱胝阿僧劫無騫無杭無有菑害無終極


佛日初照慈雲為經浩刧單傳囑付叮嚀問其誓願孰若施舍義海茫茫津逮者寡福國多祐高僧應期卓錫一喝魔軍離披天晶月朗波恬浪平優曇鉢華湧現東瀛歸慶赤縣返真青蓮肅穆鍾魚禪燈孤懸名流竹簡道存貝葉寂鄉鉢寺交映眉睫報祀伊何蒲饌自官倘布靈貺長蔭栴檀稻麻竹葦匝域蓊若匹周富庶唐耕鑿八萬四千子孫同樂


昔我先王陽九運當島夷陸梁大人廬室澤量骨血其禍慘烈乘輿播遷遠赴龍灣臣民摧肝時我祖師倡建義旗蒸徙景隨合力天兵克復西營大駕還京勤事則祀於傳有矣其可以己爰有雲仍曰默與洪是事服膺遠奔闕庭上達天聽事下朝廷重臣奏聞幸得蒙允事遂從順建祠海山特遣禮官賜祭奉安禪門此舉古今罕與孰不仰竚顒惟盛勣非徐公力何由而得原始要終立石記功眾皆樂從塵飛滄海此碑不懷思公如在


歲在癸丑月建辛酉惟我本寺運當陽九慘哉酷哉鬱攸致咎僧皆號咷蒼黃奔走樂只我候是我父母見子疾痛如傷如灸重修是圖寧辭生受輟俸周急分其五斗勸民同施不薄而厚勸民同役先而不後巋然梵宮咄嗟諧偶莫非公恩胡不祝手祝手佛前敬申虀臼功大爵高爰富爰壽


兒郎偉拋樑東柳峙長春頓悟空如是我聞千大界檀林祗樹自成兒郎偉拋樑南華鶴時鳴隱寂庵願我速令登彼岸法天慧月說瞿曇兒郎偉拋樑西崒嵂台岑不可躋却有冽泉甘且爽注來竹筧洗塵迷兒郎偉拋樑北芍藥峯頭望日色苔沒老龜石不言三生難問慈悲力兒郎偉拋樑上花雨濛濛慈海羕十里招提慧化新阿彌陁佛應无量兒郎偉拋樑下一炷心香形可捨業障消除說法筵五方安慰此蘭若　伏願上樑之後寰宇極樂星嶽增輝　大韓皇威共須彌而勿替　光武　寶籙與恒河而无窮眾生免三塗之艱各臻觀美上方淨六根之業永享鼎新同賀燕而拂衣庸趨晉而合掌


墨道藏經始之迹兮何其茫然無可記　作之者能繼之者祖兮唯歷歷若前日事雙檜蒼蒼兮不老興兹寺兮終始


鼻創海東佛教者阿度師肇起海東佛宇者桃李寺是有金石之傳以詔後釋也已


達摩東趾曇雲普曹溪碩果植種有簣泡于臨濟寶葉真根鷄荒鵠茂孰啜弘芬炳炳石室授我以幡愚公允承布耀朝暾萬品斯照一燈靡昏七洎西山三汲龍門師惟淑靈朗徹化源觀經釋論博通無垠醍醐神潘爽融氤氳日頓日漸禪教同藩性空何醫心煩何煩彼迷眾生弱喪本原荒巧偽乃萬其犇弗假耘鉏有粹孔殷根塵幻相逝如浮雲袈裟瓶鉢坐轉法輪鶉居鷇食罕笑與言山金色露木犀香聞埴門請益頂禮投踉誨之如何寔昭以敦性善為車淨行為猿菩提般若蕩蕩平津魔降賊伏神慄鬼馴一念慧解四紀精勤來即隨緣去也歸真浴蘭告眾說偈留珍哲哲芳詮形亡道存萬古長空圓鏡曷磷弟子增欷碑影偕尊伽倻琵瑟卓錫遺塵洞壑蕭槮蘿月愁顰啾而慕者谷鳥林麏匪善誰宗匪覺誰遵傳光浩劫永矢弗諼


翠峽寒潭影動撓笻聲時度小溪橋春將寶雨花成界雪閣高峯玉有苗一酌未應知冷暖幾生曾向此逍遙老來猶及搴三秀白髮青山興亦饒


騰雲之麓有釋宮肇自義湘代出名宿莊嚴道場休我弘師執塵開堂不動鉄輪頂能聞木香精行六度觀經繹論緇素聞風而至于于繞龍床之牀匪覺眾曷宗匪善名曷揚凡在菩提位中五十六星霜來也緣去也真雙樹之下惟有明星煌煌噫嘻師其已矣余不知道隱何方刻兹貞珉告茫茫


爾非我我非爾爾若我乃何聲音笑談之寂然無聞我非爾亦何麈拂影形之七分相似噫儞是一幅素綃面我是五蘊積陰身爾耶我耶俱非真安得非真中悟真咄


天上月是真水中月是影師之名是影之影師之幀是影之影然師之身出六十四舍利六十四舍利箇箇現真月影則知東方滿月世師在在萬劫永


晚向寶庵嵔嵔坡依俙蹊路任蹉跎山因嘉木風煙撓谷應踈鍾歲月何雲沫塵沙長有白鶴追仙界自棲多分明懶步杞巖老叉手慇懃叩世波


山門保靖實由　國恩願此尺碣與　天長存


箇中遊戲幾時劫外春花數朵香一坐凝然三昧境峯青無際海無央

百弊俱廢 恩猶流嶽 與寺永思 不忘其澤


紙與雜役 一功蠲除 其恩其德 如山如海


九百紙錢 一時蠲瘼 其恩其德 如海如岳


海外息波 山中無事　年月日無


補乏經財 資給供饘 伊恩伊德 於萬於千


既全道課 且行悉栴 自他兼利 福智俱完


養錢取利 補寺修功 積德積德 太虛長風


四十餘載 法堂護之 風朝雨夕 無一坐時


靈擬月慧 道與山高 有鏤片石 不朽千秋



悠哉時到物之源江月巒雲共一源記得開山千古事空花無數綴靈源


皇皇聖德邁古先哲堯舜之仁湯武之烈亦關氣數介以芽壁大難戡定江河若决氛廓清寰宇寧諡萬方協化緹琛篚實迄用有成陶匏繭栗嶽瀆公侯祀事咸秩馨香昇聞降以遐福兩陽以時嘉禾屢熟禮樂咸脩文章炳郁六師精鍊儲胥增肅少懷老安黎庶康樂億兆願戴頌聲以作南極出地祥輝灼爍七曜環拱　靈壽寶閣錦宙勸完叅空峭碧丹光佛火妙氣攸宅請祝　聖人恒沙籌積　天子萬年泰山盤石


靈氣鬱葱秘望岑蓮花一局啟祗林二三盡廢雲同幼五百光陰水共深山帶覺師真面目月籠哲老本身心削人遺蹟今人繼永入松門去益吟


頭流造天南海之填浮屠宮焉羅絡厥山顛我究開緣靈嶽實先惟慈惟圓勤後詵前慧緒綿綿千二百年城隍交嬗環海丘纏金地湯烟乃夷乃騫懿厥老禪聿來聯翩載眷周旋載載蠲列欒藂椽霧鬱虹鮮福合復全遐軌其駢曠世比肩如朝暮然心心相傳勝業是延劫火雖然智燈長懸

