大藏經補編數位版, No. 160 金陵梵剎志


水中之月了不可取虛空其心寥廓無主錦幪鳥爪獨行絕侶刀齊尺梁扇迷陳語丹青聖容何住何所


大地之動我安其中高景無氛靈在空出生死海隨物有終形駭俗借繪開蒙嘗攜刀尺精意誰通


棲烏猶未翔命駕出山莊詰屈登馬嶺廻互入羊膓稍看原藹藹漸見岫蒼蒼落星埋遠樹新霧起朝陽陰池宿早鴈寒風催夜霜兹地信閑寂清曠惟道塲玉樹琉璃水羽帳鬱金牀紫柱珊瑚地理幢明月璫牽蘿下石磴攀桂陟松梁澗斜日欲隱煙生樓半藏千祀終何邁百代歸我皇神功照不極睿鏡湛無方法輪明暗室慧海渡慈航塵根久未洗希霑垂露光


清宵出望園詰晨届鍾嶺輪動文學乘笳鳴賔從靜暾出巖隱光月落林餘影糺紛八桂密坡陁再城永伊予愛丘壑登高至節景迢覩千室迤邐觀萬頃即事已如斯重兹遊勝境精理既已詳玄言亦兼逞方知惠疑作蕙帶人囂虛成易屏眺瞻情未終龍鏡忽遊騁非曰樂逸遊意欲識箕


嵩岳基舊宇盤嶺跨南京叡心重禪室遊駕陟層城金輅徐既動龍驂躍且鳴塗方後塵合地迥前笳清邐迤因臺榭參差憇羽旌高隨閬風極勢與元天并氣歇連松遠雲昇秋埜平徘徊臨井邑表裏見淮瀛祈一作折果尊常住渴慧在無生暫留石山軌欲知芳杜情鞠躬荷嘉慶瞻道聞頌聲


御翔伊水策馬出王田我后遊祗鷲比事實光前翠葢承朝景朱旗曳曉煙樓帳縈巖谷緹組曜林阡况在登臨地復及秋風年喬柯變夏葉幽澗潔涼泉停鑾對寶座辨論悅人天淹塵資海滴昭暗仰燈燃法朋一已散笳劒儼將旋邂逅逢優渥託乘侶才賢摛辭雖並命遺恨獨終篇


詔樂臨東序時駕出西園雖窮理遊盛終為塵俗喧豈如弘七覺揚鸞啟四門夜氣清簫管曉陣爍郊原山風亂采毦初景麗文轅林開前騎騁逕曲羽旄屯煙壁浮青翠石瀨響飛奔廻輿下重閣降道訪真源談空匹泉涌綴藻邁弦繁輕生逢遇誤並作輩龍鵷顧已同偏爵何用挹衢樽


終南鄰漢闕高掌跨周京復此虧山嶺穹窿距帝城當衢啟朱館臨下構山楹南望窮淮淑北眺盡滄溟步簷時中宿飛階或上征網戶圖雲氣龕室畫仙靈副君憐世網廣命萃人英道筵終后說鑾轡出郊坰雲峯響流吹松野映風旌睿心嘉杜若神藻茂琳瓊多謝先成敏空頒後乘榮


冠者五六人携手巖之際散意百仞端極目千里睇疊岫乍昏明浮雲時卷閉遙看野樹短遠望樵人細


靈山紀地德地險資岳靈終南表秦觀少室邇王城翠鳳翔淮海衿帶遶神坰北阜何其峻林薄杳葱青一


發地多奇嶺千雲非一狀合杳共隱天參差互相望鬱律構丹巘崚嶒起青嶂勢隨九疑高氣與三山壯二


即事既多美臨眺殊復奇南瞻儲胥觀西望昆明池山中咸可悅賞逐四時移春光發隴首秋風生桂枝三


多值息心侶結架山之足八解鳴澗流四禪隱巖曲窈終不見蕭條無可欲所願從之遊寸心於此足四


君王挺逸趣羽斾臨崇基白雲隨玉趾青霞雜桂旗淹留訪五藥顧步佇三芝於焉仰鑣駕歲暮以為期五


五城隣北極百雉壯西昆鈎陳橫複道閶闔抵靈軒千桂蓮花塔由旬紫紺園佛影胡人記經文漢語飜星窺朱鳥牖雲宿鳳凰門新禽解雜囀春柳臥生根早雷驚蟄戶流雪長河源建始移交讓徽音種合昏風飛扇天辨泉湧屬絲言羈臣從散木無以預中天　　遙可望終類仰鵾絃


聊追鄴城友躧步出蘭宮法侶殊人世天花異俗中鳥聲不測處松吟未覺風此時超愛網還復洗塵蒙


鷲嶺春光遍王城野望通登臨情不極蕭散趣無窮鶯隨入戶樹花逐下山風棟裏歸雲白牕外落暉紅古石何年臥枯樹幾春空淹昔未及幽桂在芳叢


杖策步前嶺寒裳出外扉輕蘿轉蒙密幽逕復紆威樹高枝影細山盡鳥聲稀石苔時滑屣蟲網乍粘衣澗旁紫芝曄巖上白雲霏松子排煙去堂生寂不歸窮谷無還徃攀桂獨依依


山殿秋雲裏香煙出翠微客尋朝磬至僧背夕陽歸下界千門在前朝萬事非看心兼送目葭菼自依依


駕車出人境避暑投僧家徘徊龍象側始見香林花讀書不及經飲酒不勝茶知君悟此道所未披袈裟談空忘外物持戒破諸邪則是無心地相看唯月華


新竹夾平流新荷拂小舟眾皆嫌拙好誰肯伴閒遊客為忙多去僧因飯暫留猶憐韋處士盡日共悠悠


祈門宦罷後負笈向桃源萬卷長開帙千峯不閉門綠楊垂野渡黃鳥傍山村念爾能高枕丹墀會一論


梁王開佛廟雲構歲時遙珠綴飛閑鴿紅泥落碎椒燈籠青熖短香印自灰銷古匣収遺施行廊畫本朝蔵經霑雨爛魔女捧花嬌亞樹牽藤閣橫查壓石橋竹荒新筍細池淺小魚跳匠正琉璃瓦僧鋤芍藥苗旋蒸茶嫩葉偏把柳長條便欲忘歸路方知隱易招


樓臺雖少景何深滿地青苔勝布金松影晚留僧共坐水聲閑與客同尋清凉會擬歸蓮社沉湎終須棄竹林長愛寄吟經案上石牕秋霽向千岑


到郡席不暖居民空惘然好山無十里遺恨恐他年欲南朝寺同登北郭船朱門収畫紺宇出青蓮荊公宅已為寺夾路蒼髯古迎人翠麓偏龍腰蟠故國鳥爪寄曾巔竹杪飛華屋松根泣細泉峯多巧障日江遠欲浮天略彴橫秋水浮圖插暮煙歸來踏人影雲細月涓涓


金陵限南北形埶豈其然楚役六千里陳亡三百年江山空幕府風月自觥船主送悲凉岸妃埋想故蓮臺傾鳳久去城踞虎爭偏司馬壖廟域獨龍層塔顛森疎五願木蹇淺一人泉稅杖窮諸嶺藍輿罷半天朱門園淥水碧瓦第青煙墨客真能賦詩野竹娟


兩山松櫟暗朱藤一水中間勝武陵午梵隔雲知有寺夕陽歸去不逢僧


寶公真至人鳥瓜金色身杖攜刀尺拂語隱齊梁陳我登鍾山頂白塔高嶙峋再拜禮雙足聊結香火因


六帝園林墮刼灰獨餘靈骨葬崔嵬行人指點雲間喚得齊梁一夢回


數斛供厨替八珍穿松潄石瑩心神中涵百衲煙霞氣不染齊梁歌舞塵


寶地捧金仙璇宮啟梵筵真僧騰異域開士唱三緣說法雲成葢談經花雨天祥光凝彩絢甘露瀉珠圓大樂憑虛下神燈徹夜懸勝因濟玅筏覺路指迷川祗樹春光溢靈山會儼然願茲弘至化　皇運共千年


鍾山月曉樹蒼蒼鳳輦乘春到上方馴鳥不隨天仗散曇花故落御衣香珠林霽雪明山殿玉澗飛泉近苑牆自媿才非枚乘匹也陪巡幸沐恩光


寒巖草木政嚴冬一日春回雨露濃安石故居遺雪竹道林新塔倚雲松木魚聲斷催朝飯銅鼎香銷起暮鐘千載奎文秘藏天光午夜照金容


老來一鉢住巖幽塵境無心得自由空裏每看花滿眼鏡中漸覺雪盈頭吟餘月照千峯夜定起雲生萬壑秋身世已知渾是夢百年光景水東流


持節馮夷向夕過遠分燈火出官河斗牛光動天垂野風露聲沉水息波海族樓臺休罷市鮫人機杼不停梭九泉無復悲長夜莫問南山白石歌


千騎東華玉輦來鍾山渾勝玅高臺旌旗寶樹重重入樓閣香雲一一開仙杖齋從三日幸春宮詔許五王陪近臣共說天顏喜收得娑羅樹子廻


禪關何窈窕春物正氛氳簷絮兼花度山鐘帶雨聞鳥喧僧出定樹瞑客離羣獨向清齋臥空令夢白雲


寶公舊日安禪處雙樹依然初地開歲久丹青凋畫壁春深花雨落經臺招提境接橋山外功德池分水來聞說此中容吏隱濫巾時向草堂回


山郭尋僧出行行黃葉邊石泉秋聽急江月坐來圓性破長昏夜門開不住天時聞鐘磬發獨立萬峰前


寶公塔掛白雲隈西接鍾陵王氣廻錫住靈峰驚去鉢分慈水噀龍來松風落子春陰寂山鳥啼花暝色催今日便成千載勝不須重憶永和才


山下幾家茅屋村中千樹梅花藉草持壺燕坐隔林敲石煎茶一


簷蔔林東短牆曾開寶地齊梁初春老樹花發深澗無人水香二


一枝初出巖阿看盡千林未多天女知空結習散花不礙維摩三


二十四番風信四百八寺樓臺何似草堂梅燕同人先探春回四


落落半橫參月溶溶盡洗鉛華盈盈湘浦解佩脉脉蘿村浣紗五


西湖夢斷人寂東閣粧殘月斜襟解微聞薌澤鈿昏半卸檀霞六


法筵開浩刼佛塔自先朝磴石三休至松雲十里遙禪心隨步寂客望對秋高不盡經行意頹垣起暮簫


四時著平分三春稟融爍遲遲和景婉夭夭園桃灼攜朋斯郊野昧旦辭廛郭斐雲興翠嶺芳風起華薄解轡偃崇丘藉草遶回壑際渚羅時蔌託波泛輕爵


曰子受塵縛未得留葢纏三有同永夜六道等長眠才性乏方便智力非善權生住無停相剎那即徂遷歎逝比悠稔交臂乃奢年從流既難反弱喪謂不然二苦常追隨三毒自燒然貪癡養憂畏一作愛熱惱生焦煎道心理歸終信首故宜先駕言追善友回輿尋勝緣面勢周大地縈帶極長川稜層疊嶂遠迤邐隥道懸朝日照花林光風起香山飛鳥發差池出雲去連綿落英紛綺色墜露散珠圓當道蘭靡臨堦竹便娟幽谷響嚶嚶石瀨鳴濺濺蘿短未中攬葛嫩不任牽攀緣傍玉澗寨陟度金泉長途弘翠微香樓間紫煙慧居超七淨梵住踰八禪始得展身敬方乃遂心虔菩提聖種子十力一作萬良福田正趣果上果歸依天中天一道長死生有無離二邊何待空同右豈羨汾陽前以我初覺意貽爾後來賢


唐遊薄汾水周載集瑤池豈若欽明后廻鸞鷲嶺岐神心鑒無相仁化育有為以兹慧日照復見法雨垂萬邦躋仁壽兆庶滌塵羈望雲雖可識日用豈能知鴻名冠子姒德澤邁軒羲班班仁獸集疋疋翔鳳儀善遊兹勝地兹岳信靈奇嘉木互紛糺層峯鬱蔽虧丹藤繞垂幹綠竹青池舒華匝長阪好鳥鳴喬枝霏霏慶雲動靡靡祥風吹谷虛流鳳管野綠映丹麾帷官設外帳殿臨郊垂俯同南風作斯文良在斯伊臣限監國即事阻陪隨顧惟實庸菲冲薄竟奚施至理徒興羨終然類管窺上聖良善誘下愚慚不移


客思何以緩春郊滿初律高車陸離至駿騎差池出寶椀蓮花珍杯食竹實才勝商山四文高竹林七復望子喬壇金繩蘊綠帙風雲生屋宇芝英被仙室方隨鳳凰去悠然駕白日


重巒千仞塔危磴九層臺石關恒逆上山梁乍　廻堦下雲峯出前風洞開隔嶺鐘聲度中天梵響來平時欣侍從於此蹔徘徊


地靈居五淨山幽寂四禪月宮臨鏡石花讚繞峯蓮霞暉間旛影雲氣合爐煙廻松高偃葢水瀑細分泉含風萬籟響裛露百花鮮宿昔尋真趣結友亟連山庭出藿靡澗止濯潺湲因斯事熏習便得息攀緣何言遂雲雨懷此悵悠然徒有南登望會逐東流旋


夏水懸臺際秋泉帶雨餘石生銘字長山又谷神虛


中峯雲已合絕頂日猶晴邑居隨望近風煙對眼生


十五詩書日六十軒冕年名山極歷覽勝地殊留連幽厓聳絕壁洞穴瀉飛泉金河知證果石室乃安禪夜梵聞三界朝香徹九天山階步皎月澗戶聽涼蟬市朝霑草露淮海作桑田何言望鍾嶺更復切秦川


鷲嶺三層塔菴園一講堂馴鳥逐飯磬狎獸繞禪牀擿菊山無酒燃松夜有香幸得同高勝於此瑩心王


聊追鄴城友躧步出蘭宮法侶殊人世天花異俗中鳥聲不測處松吟未覺風此時超愛網還復洗塵蒙


亂峯深處雲居路共踏花行獨惜春勝地本來無定主大都山屬愛山人


野性竟未改何以居朝廷空為百官首但愛千峯青南風新雨後與客攜觴行斜陽惜歸去萬壑啼鳥聲


雖向鍾峯數寺連就中奇勝出其間不教幽樹妨閑地別着高牕向遠山蓮沼水從雙澗入客堂僧自九華還無因得結香燈社空向王門玷玉班


宿投林下寺中夜覺神清磬罷僧初定山空月又生籠燈吐冷艷嵒樹起寒聲待曉紅塵裏依前遠程


影共金田潤香隨碧月流遠疑元帝植近想寶公遊


自是虛空講得休蕭蕭林下冷寒秋至今岩畔多頑石似對春風一點頭


雪深麋鹿無行跡雪臥樵踪何處笛老禪騎虎不驚人猿拾蒼苔掛高石


籜龍將雨繞山行注遠投深靜有聲雲涌浴槽朝自暖虹垂齋鑊午還晴銅瓶各滿幽人意玉甃因高正士名神力可嗟妨智巧桔橰零落箯苔生


澗水無聲遶竹流竹西草木弄春柔茅簷相對坐終日一鳥一鳴山更幽


泝栰開新屋扶輿遶故園事遺心獨寄路翳目空存野果寒林寂蠻花午簟溫渾忘舊時事欲宿愧桑門


我自中山客何緣有此名當緣琴不皷人不見虧成


野水從橫潄屋除午牕殘夢鳥相呼春風日日吹香草山北山南路欲無


春風取花去酬我以清陰翳翳陂路靜交交園屋深牀敷每小息杖屨或幽尋惟有北山鳥經過遺好音


清明天氣和江南春色濃風物正繁富邦人競遊從官曹幸多暇交朋偶相逢并驅出東郊乘興遊北鍾陟險不蠟屐扶危靡榰笻上登道林祠俯觀辟支峯亂山次阡陌長江遶提封蕭條舊井邑茂盛新杉松攬物思浩然懷古心顒顒念昔全盛時茲山眾之宗天都對雙闕覇業基盤龍六朝興廢百祀居要衝人情屢改易世事紛交攻當時佳麗地一旦空遺蹤惟有出岫雲古今無變容


鍾山對吾戶春曉開煙鬟白雲峯頂泉紺碧生微瀾經年未一酌對客愧在顏兩翁亦超放瘦策容躋攀大千寄一瞬境靜情亦閑是時天慘淡佳處多遺刪立談共嘲謔豪氣破天慳臨川氷玉清風流繼東山茲游適所願但恨無弓彎東陽丘壑姿癡絕膽亦頑孤坐巉絕處掉頭不肯還天風吹笑語響落千巖間歸來數清境但覺毛骨寒從君乞秀句端為刻斕斑


肅寺鎻煙蘿遊人雜珮珂半山紅艷盡一塢綠陰多探勝時應到乘閑暮亦過禪翁深阻道誰解問如何

