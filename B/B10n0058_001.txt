大藏經補編數位版, No. 58 涅般道大手印瑜伽法要釋


深荷上師　居間加持，　謹皈依佛，　謹皈依法，　并復皈依　僧侶之眾。


　某今發心　證得佛果，　藉助眾生　悉登佛位。


端直其身，　坐金剛座，　專繫一緣，　為大手印。


勿思過去，　勿思當來。　亦毋作念　正坐禪關。　所觀真空　切毋視若　無物之空。


心毋起念，　亦毋造像。　體常靜，　如嬰酣睡。　謙溫虔敬，　遵師教法。　俱生之境，　證取無疑。


勿作意，　勿思維，　勿推究，　勿觀想，　勿憶念。　心安住　本性境。


某等有情　一度為母，　迄至現在　為數無盡，　恰如虛空　亦無窮盡。　皈依上師　如法身佛，　皈依上師　如報身佛，　皈依上師　仁慈化身。　謹皈依佛　至寶之尊。　願諸有情　心向正法。　願諸有情　修行成就，　消除業障，　轉成正智。


心為束縛，流於十方。如任散馳，堅定不搖。因知心者，頑強如駝。


心著正的，縱正亦幻。超心如如，勿謂正的。能見可見，永不相離。上師惠示，方悟真諦。


薪摩彼薪，火頓出生。以有此火，二薪為焚。動靜相融，勝智亦起。智既出生。動靜泯滅。


行道所見，余無取捨。


行道所見，余無取捨。惟願上師，准賜恩波。一切色塵，緣起故有。俾得證為，法界之性。


生之於色，如空雙遮。色若遣離，尚何云生。無始來時，性本無生。荷師顯示，妙諦今證。


上師導示，深印心田。寶藏不遠，藉此可見。


前後觀瞻，徧及十方，目所能擊，如如而已。上師加被，妄執已除，自是而後，於人無求。


昨夜所夢，色心不異。夢為導師，爾等知否。


三界轉變，成大悲心。無有少分，不隨轉變。


如人了悟，一切如如。如如之外，不見一切。念誦記憶，無非如如。即所觀想，亦為如如。


森羅萬象，唯心造故。以是知心，無異上師。


美哉斯慧，妙悟自性，言銓不及，非心所緣，余於此外，復何宣說。藉爾心印，了悟自性，令心安住，本性之境。慎毋作意，思量觀察，須禪觀，亦毋反省。

