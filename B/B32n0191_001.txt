大藏經補編數位版, No. 191 義相法師法性偈


法性圓融無二相。

諸法不動本來寂。 無名無相絕一切。



證智所知非餘境。

真性甚深極微妙。 不守自性隨緣成。



一中一切多中一。


一即一切多即一。


一微塵中含十方。


一切塵中亦如是。

無量遠劫即一念。 一念即是無量劫。



九世十世互相即。


仍不雜亂隔別成。


初發心時便正覺。


生死涅槃常共和。


理事冥然無分別。


十佛普賢大人境。

能仁海印三昧中。 飜出如意不思議。



雨寶益生滿虛空。

眾生隨器得利益。 是故行者還本際。



叵息妄想必不得。

無緣善巧捉如意。 歸家隨分得資糧。


以陀羅尼無盡寶。 莊嚴法界實寶殿。寫本此二句與科註並闕



窮坐實際中道床。


舊來不動名為佛。

