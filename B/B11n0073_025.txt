大藏經補編數位版, No. 73 木納記

上師加被心中入， 心中法寶未曾棄。
大慈大悲觀復觀， 爾我之執忘之矣。
上師頂上觀復觀， 名勢辯聰忘之矣。
根分不分觀復觀， 小人五根忘之矣。
傳授法寶觀復觀， 文字之相忘之矣。
凡夫之心棄復棄， 不知錯誤忘之矣。
三身自出觀復觀， 一心觀想忘之矣。
此世後世觀復觀， 生死畏怖忘之矣。
一味平等嘗復嘗， 爾之臉面忘之矣。
平等根上修復修， 教義執着忘之矣。
生滅無生觀復觀， 應答言銓忘之矣。
普照法身觀復觀， 定與不定忘之矣。
無為自然棄復棄， 外面有為忘之矣。
身口心三持復持， 大人我執忘之矣。
變化身廟修復修， 世間之廟忘之矣。
圓音解脫修復修， 文言添改忘之矣。
法之文字汝自添， 汝是修行也不知。
此是我們講經時， 汝之言語無所用。


