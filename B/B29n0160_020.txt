大藏經補編數位版, No. 160 金陵梵剎志


晉室昔橫潰永嘉逐南奔沙塵何茫茫龍虎朝昏胡馬風漢草天驕蹙中原哲匠感頹運雲鵬忽飛組練照楚國旌旗連海門西秦百萬眾戈甲如雲屯投鞭可填江一掃不足論皇運有返正醜虜無遺魂談笑遏橫流蒼生望斯存冶城訪古跡一作至今古城隅猶有謝安墩憑覽周地險高標絕人喧想像東山姿緬懷右軍言梧桐識嘉樹蕙草留芳根白鷺映春洲青龍見朝暾地古雲物在臺傾禾繁我來酌清波于此樹名園功成拂衣去歸入武陵源


我名公字偶相同我屋公墩在眼中公去我來墩屬我不應墩姓尚隨公


走馬白下門投鞭謝公墩昔人不可見故物尚或存問樵樵不知問牧牧不言摩挲蒼苔石點檢屐齒痕想此絓長檣想此倚短轅想此玩雲月狼籍盤與井逕亦已沒漫然禾村摧藏羊曇骨放浪李白魂亦已同山丘緬懷蒔蘭蓀小草戲陳迹甘棠詠遺恩萬事付鬼籙恥榮何足論天機自開闔人理孰畔援公色無懼喜儻知禍福根涕淚對桓伊暮年無乃昏


禮房借枕得重欹陳迹翛然尚有詩嗟我與公皆老矣拂天松栢見栽時


城郭晴光蕩客車古巖高寺切清虛鶯花不斷人天界龍象常依水竹居雲裏壺觴吞海色山中風物似秦餘靈踪咫尺常難到莫怪歸遲月滿衢


謝公臨眺處勝日一招尋我輩還時序荒墩自古今天空江影淨水脫鴈聲沈不有茱萸酒其如搖落心

