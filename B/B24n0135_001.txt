大藏經補編數位版, No. 135 蒲室集

常棣詠周 漢興孝廉 其俗曰偷 桒沃而隕 泉流而遠
歲不我與 予懷婉娩 親之育我 如不保矣 我育我貴
親之耄矣 親疾而呻 我痛在腹 親喪三年 于曰不足
我圃我廬 于親之居 桮棬猶存 親食之餘 我匪木石
念之維何 聖訓是則 靡知其它 事君以忠 友弟以愛
以吾宗 如親之在 乃作高門 國有令典 亦有卿公
釃衎衎 高門言言 過者必式 于以作詩 歌之無斁


灌木濟濟 豈無交友 不如晤語 亦有多譽 束帛乘馬
無爽我懷 我疾遄愈


翳翳其隂 孰無父母 獨勞我心 我次于野 飲馬于河
載旌揚揚 其儀孔多 鵬鵾海運 豕豢于牢 乃分之宜
豈曰賢勞 占子矣 鵲集于桷 恩榮于家 子有高爵
賜號與秦 曳組若若 載笑載言 與子滿酌


國士振振 高風百世 懷哉若人


為江為湖 澤及于物 不如其初 是故君子 道不苟售
雖有夔臯 愧于巢由 我石孔貞 我泉孔 維德似之
永矢弗渝


方春戒穡事 孰謂吾無營 濁醪聊自適 客至亦共傾
喧寂庶可齊 所貴吾道貞 睠言千載 惻惻茲抱盈


仙佛皆幻跡 著書亦寓言 神交千載上 一洗濁世昬


蜀土昔離亂 脫身間道奔 及茲承平久 慈孝况所敦
苦心在丘壠 志不慕田園 敢辭萬里遠 衣薄霜霰繁
白首攜仲子 斗酒酹幽魂 墟里盡荊 故老無一存
幸託賢守令 大書刻墓門 采詩無國史 傳之令子孫


十五知好道 從師別庭闈 朅來苕上寺 遭時蹈危機
秋風走淮甸 晏歲東海涯 交情無厚親 面諾心已非
感子始終意 見我無瑕疵 愛惡有好醜 人孰不自知
目覩凌雲質 自足為我規 况同早入室 甚知多令儀
前年黨禍作 眾潰如星馳 老師臥一室 四海浮雲悲
我時闕服役 賴子能扶持 子去我始至 曾不慰渴飢
遂令八十翁 落日鄉土思 別來鞠再華 田圃霜露滋
窮檐白日晚 苦心徒爾疲 感激子遂行 信有天下奇
草堂白頭親 有弟供甘肥 敢忘師道尊 恩義無或虧
意氣重然諾 為道况孜孜 神機不停佇 天馬脫覉
能不念離索 潦倒成荒嬉 尺書豈無郵 問謁多愧辭
我有心與目 孰不為鳶 母老家亦殫 弟妹貧賤離
長絕伯父恩 骨朽葬無資 天誅不可逭 何用涕交頥
因子感我私 聽歌行步遲 誓言如白水 我歸豈無期


辟書豈無華 中臺切雲端 執蕳畫諾 群彥集孔鸞
丹心照白日 雄辭瀉驚湍 所愛溫如玉 何湏銕作肝
賢才期有用 行志良獨難 上言保明哲 下以濟時艱
關陝民食子 蜚蝗蔽淮壖 便須給餽餉 胡能及朝飡
維斗不可酌 西望銀河乾 安得仙人掌 盤玉露溥


朅來為親友 飲馬寒江隈 鷄鳴戒蓐食 晨發急景催
念子孝道 每食涕盈腮 霜露感祥練 聞琴有餘哀
我生非人類 未可置蒿萊 師老不得養 疇當恤凶灾
尺書那忍寄 未語先心摧 驪駒且勿歌 作詩補南陜


上人受經地 遠赴千里期 江烟連竹色 香露滴薔薇
重無拒客 政使過門稀 只許毘耶老 天華不著衣


使君起西土 白晝風景間 遠謁承明廬 對榮敢犯顏
錫燕上林苑 筐篚屢所頒 高度宜清要 蘭基遂通班
哦詩泉上寺 春溜荅潺潺 感予松菊荒 日暮思故山
公才濟時用 我退亦靜 留衣從此別 勇往無後艱


君來豈有期 送迎如聚螘 歡笑失窮憂 明燭代短晷
溪翁樂禪寂 文字棄康粃 恩公雲門來 相向氣劘壘
馬鄧列仙癯 杜鄭國良士 道術有至樂 無庸實筐篚
不能信留 孰有重於此 洞庭波如山 月出光散綺
高齋桂團團 萬卷淨窓几 夫各有慮 豈為守閭里


牽携影參差 歌吹非有曲 流風一胥靡 此樂不可復
吾人孰非古 亦有心與目 封倫恨不留 重睹貞觀俗
昔在唐虞世 苗民有不服 地墝知良農 畜瘠求善牧
願持畫史心 獻君比和玉 朝來愧斯圖 惻愴意未足


方諸貴同潔 九鼎儗或輕 芳澤晞朝日 恩光照紫庭
瓊液寒初凝 黃流注不盈 我願為膏沐 添然一氣清
葭既堅落 蕭亦滋榮 但念括山遠 沾衣戒霄征
仙人餌玉屑 游子藜藿情 亦欲備甘旨 非學長生


使君蘭臺 去惡如摧枯 利刃剗芽 肎顧蔓難圖
問俗湘水上 重吊楚大夫 長笛幽憤作 落日壯心孤
歸舟百靈護 風雨聞號呼


野吹結夕隂 江烟寒 歌長步遲遲 庶以展懷戀


重江蛟鰐橫 感子遠訪尋 氣肅蟄戶閉 天高鳥遺音
楓林生野吹 河漢蕩秋隂 相期如古人 庶以展我心
令躬崇道德 不貴玉與金


仰視浮雲崩 再聽蒼石裂 不畏行路難 但感芳年歇


散作五色雲 隨風九天高 天高望不極 江水日滔滔


國用資泉府 况復官非卑 錢幣有輕重 相權酌其宜
舟車運四海 使命速星馳 流行防壅遏 新故代有時
糜腐炎燎 監臨肅官威 邇來苦剜偽 奸弊日繁滋
閘閱役閭左 逃奔困囚纍 君才剸煩劇 洞照情無遺
游刃柝肎綮 爬梳理棼絲 彊弱均惠施 示信明質劑
駢羅紛碎 不異貝與龜 貿易欣所獲 童稚莫或欺
巨賈或深藏 或負歌而嘻 互市置酒慶 父老再陳辭
郡樂僚友 飛章省與臺 為政盡如此 寧憂事不治
陳平宰天下 分杜先自期 况君早榮遇 陪直通金閨
晶熒瑚璉器 淩厲青雲姿 壯業知不負 祖張書吾詩


千古會吾心 於焉有真樂 雨過晚凉生 臨池看魚躍


不齊物之情 大聖何能全 鎦氏陵秀 詩禮世蟬聮
討論自師友 萬卷金縣 所適况吾土 山水清而妍
鳴悅佳 頳尾便漪漣 富貴苦憂患 皆由外物遷
漂泊悲夜雨 遠征愧飛鳶 怡愉有至樂 孰若斯堂賢
一翁與二季 也敢獨專 聮璧上金榜 側耳鴻臚傳


乃知畫者意 善幻牽吾思 居然磵之曲 彎碕俯茅茨
川容得春媚 渙渙流晴澌 魚罟散蓬藋 鹿疃縱橫馳
澄江起暮色 客袂風凄其 所歷紛可數 身世亦足悲
百年俱幻境 對此奚獨疑


猶懷嵩璉 何曾羨奎章 白壁忍橫道 千金戒垂堂
鳳皇五色羽 風雨傷摧殘 坐視不遑恤 百憂如驚湍
我夜不得寢 我食不得飡 因知古人意 相戒行路難


古來德輔時 不必俗用 公德配古人 文藝復掩眾
前驅失班揚 後顧無屈宋 譬之武事嚴 萬甲卷殽雍
往年試春闈 對筞天威動 烈風挾長波 電影掠飛鞚
稱此衣繡榮 人品賴飄綜 任眾難獨專 桷襍楹棟
分憲得問俗 施惠徵前痛 積水散鳧鷖 良疇沒菰葑
飛章檡守令 邦賦足輸貢 懷德民不欺 率教童知誦
平生許經濟 無由預賓從 方外亦何有 天地一空洞
所慚世嬰 不虞禍機中 車僨長途暮 舟哀壑凍
甘澤被污萊 巨照燭昏瞢 乞退悔苦晚 誰無鉢飯供
願從金華山 芋區荒可種 更憐長公 忍別阻追送
短歌愧知己 空懷好音哢


野澷澷兮菉葹 霜貿貿兮露滋 露滋兮匪暘不晞 彼羙不見兮以渴以飢
湘之涉兮阻且隮 挂長蛇兮吼玄羆
景翳翳兮歷崦嵫 念徂歲兮愆芳期 羌不畏乎色
誰招魂兮若有知 遡長風兮覽予懷 寄音塵於竹帛兮猶不媚厥姿
王之兮參差 風之佩兮陸離
芳霏霏兮闖吾帷 縆朱弦兮待之 娛予之獨兮澹忘


耳有聞兮如語 目熒熒兮如睹 來翩翩兮而欲舉 倐而去兮疇與
奠蘭烝兮桂酒 我祭而享兮尉我荼苦
念舊居之衡宇 今而乘兮馬 泉深兮長溜 水翳翳兮隂茂
孝思兮無斁 自我躬兮我後


南山兮朝隮 夕容與兮水涯 復儃兮余次賔而肅之子欵扉
撫瑤席兮布函文 樂無歝兮澹忘 不瀆兮去不違
軼其疆兮猶有畛畦 山中之人兮薜蘿衣
游萬物兮守天倪 行之獨兮世無知 匪雲之從兮其從誰


湘之波兮夕風 夕風兮龍吟在泓 韶之亂兮盈耳 接鈞天兮雲中
雲毬旓兮葆羽下 風肅肅兮雨瀧瀧 渺梧江兮涕無從
涕漬玉兮爾竹維篁 鳳翩翩兮不顧其凰
不念先君子勗萬邦


水有源兮木有本 我有親兮親沒而不返 念我稚子有鬌髧髧
俄丱而冠兮歲莫纂纂 墓有朽骨兮呼不應
河之嚙兮胡不仁 幽則鬼兮明則人 死生雖異兮豈無其心
我親不見兮何有我身 我求而獲兮寧有鬼神


風水不可期 知君定來否 何處唱歌聲 月明大谿口


石丈吾畏友 此君義不薄 寧知是圖畫 清風滿丘壑


有苾藉芳烝 彼羙蒨蒼玉 山林雨露深 保此媚貞獨


萬有一空 一空具萬有 真宰靜無營 大化自樞紐


