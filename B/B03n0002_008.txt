大藏經補編數位版, No. 2 華嚴經疏論纂要(第1卷-第46卷)

功德大海皆充滿 一切世間咸利樂 此樹光王所能見 世間廣大憂苦海 佛能消竭悉無餘
如來慈愍多方便 淨目於此能深解 十方剎海無有邊 佛以智光咸照耀 普使滌除邪惡見
此樹華王所入門 佛於往昔無量劫 修習大慈方便行 一切世間咸慰安 此道普音能悟入


佛以大智救眾生 莫不明了知其心 種種自在而調伏 嚴幢見此生歡喜
神通應現如光影 法輪真實同虛空 如是處世無央劫 此饒益王之所證
眾生癡翳常蒙惑 佛光照現安隱道 為作救護令除苦 可畏能觀此法門


為欲安樂諸眾生 修習大悲無量劫 種種方便除眾苦 如是淨華之所見
神通自在不思議 其身普現徧十方 而於一切無來去 此廣面王心所了


佛能令入一毛孔 如來安坐彼會中 此燄口龍之所見 一切眾生瞋恚心 纏蓋愚癡深若海
如來慈愍皆除滅 燄龍觀此能明見 一切眾生福德力 佛毛孔中皆顯現 現已令歸大福海
此高雲幢之所觀 佛身毛孔發智光 其光處處演妙音 眾生聞者除憂畏 德叉迦龍悟斯道
三世一切諸如來 國土莊嚴劫次第 如是皆於佛身現 廣步見此神通力 我觀如來往昔行
供養一切諸佛海 於彼咸增喜樂心 此速疾龍之所入 佛以方便隨類音 為眾說法令歡喜
其音清雅眾所悅 普行聞此心欣悟 眾生逼迫諸有中 業惑漂轉無人救 佛以大悲令解脫
無熱大龍能悟此


悉現一切眾生前 息彼畏塗輪轉苦 如是法門音王入 眾生惡業為重障 佛示妙理令開解
譬以明燈照世間 此法嚴仗能觀見 佛昔劫海修諸行 稱讚十方一切佛 故有高遠大名聞
此智慧王之所了 智慧如空無有邊 法身廣大不思議 是故十方皆出現 燄目於此能觀察
一切趣中演妙音 說法利益諸羣生 其聲所暨眾苦滅 入此方便金剛眼 一切甚深廣大義
如來一句能演說 如是教理等世間 勇健慧王之所悟 一切眾生住邪道 佛示正道不思議
普使世間成法器 此勇敵軍能悟解 世間所有眾福業 一切皆由佛光照 佛智慧海難測量
如是富財之解脫 憶念往劫無央數 佛於是中修十力 能令諸力皆圓滿 此高幢王所了知


諸惡業惑自纏覆 示彼所行寂靜法 離塵威音能善了 佛智無等叵思議 知眾生心無不盡
為彼闡明清淨法 如是嚴髻心能悟 無量諸佛現世間 普為眾生作福田 福海廣大深難測
妙目大王能悉見 一切眾生憂畏苦 佛普現前而救護 法界虛空靡不周 此是燈幢所行境
佛一毛孔諸功德 世間共度不能了 無邊無盡同虛空 如是廣大光幢見 如來通達一切法
於彼法性皆明照 如須彌山不傾動 入此法門師子臆 佛於往昔廣大劫 集歡喜海深無盡
是故見者靡不欣 此法嚴音之所入 了知法界無形相 波羅蜜海悉圓滿 大光普救諸眾生
山臆能知此方便 汝觀諸來自在力 十方降現罔不均 一切眾生咸照悟 此妙光明能善入


世間咸得無有盡 能令見者不唐捐 此是華幢之所悟 佛功德海無有盡 求其邊際不可得
光明普照於十方 此莊嚴王之解脫 如來大音常演暢 開示離憂真實法 眾生聞者咸欣悅
如是吼聲能信受 我觀如來自在力 皆由往昔所修行 大悲救物令清淨 此寶樹王能悟入
如來難可得見聞 眾生億劫時乃遇 眾相為嚴悉具足 此樂見王之所覩 汝觀如來大智慧
普應羣生心所欲 一切智道靡不宣 最勝莊嚴此能了 業海廣大不思議 眾生苦樂皆從起
如是一切能開示 此華幢王所了知 諸佛神通無間歇 十方大地恆震動 一切眾生莫能知
此廣大力恆明見 處於眾會現神通 放大光明令覺悟 顯示一切如來境 此威猛主能觀察


徧坐十方覺樹下 演法如雲悉充滿 寶髻聽聞心不逆 佛於往昔修諸行 普淨廣大波羅蜜
供養一切諸如來 此速疾王深信解 如來一一毛孔中 一念普現無邊行 如是難思佛境界
不退莊嚴悉明覩 佛行廣大不思議 一切眾生莫能測 導師功德智慧海 此執持王所行處


其門種種無數量 如來處世大開闡 此妙冠髻能明入 一切諸佛一法身 真如平等無分別
佛以此力常安住 普捷現王斯具演 佛昔諸有攝眾生 普放光明徧世間 種種方便示調伏
此勝法門觀海悟 佛觀一切諸國土 悉依業海而安住 普雨法雨於其中 龍音解脫能如是


一剎那中悉明現 舒光化物靡不周 如是毗摩深讚喜 如來境界無與等 種種法門常利益
眾生有苦皆令滅 苫末羅王此能見 無量劫中修苦行 利益眾生淨世間 由是牟尼智普成
大眷屬王斯見佛 無礙無等大神通 徧動十方一切剎 不使眾生有驚怖 大力於此能明了
佛出於世救眾生 一切智道咸開示 悉令捨苦得安樂 此義徧照所弘闡 世間所有眾福海
佛力能生普令淨 佛能開示解脫處 堅行莊嚴入此門 佛大悲身無與等 周行無礙悉令見
猶如影像現世間 因慧能宣此功德 希有無等大神通 處處現身充法界 各在菩提樹下坐
此義勝德能宣說 如來往修三世行 諸趣輪迴靡不經 脫眾生苦無有餘 此妙音王所稱讚


如應為說眾法海 句義廣大各不同 具足慧神能悉見 佛放光明照世間 見聞歡喜不唐捐
示其深廣寂滅處 此樂莊嚴心悟解 佛雨法雨無邊量 能令見者大歡喜 最勝善根從此生
如是妙光心所悟 普入法門開悟力 曠劫修治悉清淨 如是皆為攝眾生 此妙藥神之所了
種種方便化羣生 若見若聞咸受益 皆令踊躍大歡喜 妙眼晝神如是見 十力應現徧世間
十方法界悉無餘 體性非無亦非有 此觀方神之所入 眾生流轉險難中 如來哀愍出世間
悉令除滅一切苦 此解脫門悲力住 眾生暗覆淪永夕 佛為說法大開曉 皆使得樂除眾苦
大善光神入此門 如來福量同虛空 世間眾福悉從生 凡有所作無空過 如是解脫華纓得


導師救護諸世間 眾生悉見在其前 能令諸趣皆清淨 如是護世能觀察


如來往昔念念中 悉淨方便慈悲海 救護世間無不徧 此福樂神之解脫
眾生愚癡常亂濁 其心堅毒甚可畏 如來慈愍為出興 此滅冤神能悟喜
佛昔修行為眾生 一切願欲皆令滿 由是具成功德相 此現福神之所入


隨其所樂示諸相 見者皆蒙出離苦 此現光神解脫力 佛於暗障眾生海 為現法炬大光明
其光普照無不見 此行莊嚴之解脫 具足世間種種音 普轉法輪無不解 眾生聽者煩惱滅
此徧住神之所悟 一切世間所有名 佛名等彼而出生 悉使眾生離癡惑 此斷迷神所行處
若有眾生至佛前 得聞如來美妙音 莫不心生大歡喜 徧遊虛空悟斯法 佛於一一剎那中
普雨無邊大法雨 悉使眾生煩惱滅 此雲幢神所了知 一切世間諸業海 佛昔開示等無異
普使眾生除業惑 此髻目神之所了 一切智地無有邊 一切眾生種種心 如來照見悉明了
此廣大門觀世入 佛於往昔修諸行 無量諸度悉圓滿 大慈哀愍利眾生 此徧遊神之解脫


普遊觀此道 佛身如虛空 無生無所取 無得無自性 吉祥風所見


無礙神能見


離垢神能證 智慧無邊際 悉現諸國土 光明照世間 妙音斯見佛 佛為度眾生 修行徧十方
如是大願心 普現能觀察


一念供養無邊佛 如是勇猛菩提行 此普現神能悟了 如來救世不思議 所有方便無空過
悉使眾生離諸苦 此雲幢神之解脫 眾生無福受眾苦 重蓋密障常迷覆 一切皆令得解脫
此淨光神所了知 如來廣大神通力 克殄一切魔軍眾 所有調伏諸方便 勇健威力能觀察
佛於毛孔演妙音 其音普徧於世間 一切苦畏皆令息 此徧吼神之所了 佛於一切眾剎海
不思議劫常演說 此如來地妙辯才 樹杪髻神能悟解 佛於一切方便門 智入其中悉無礙
境界無邊無與等 此普行神之解脫 如來境界無有邊 處處方便皆令見 而身寂靜無諸相
種種宮神解脫門 如來劫海修諸行 一切諸力皆成滿 能隨世法應眾生 此普照神之所見


佛身清淨皆樂見 能生世間無盡樂 解脫因果次第成 美目於斯善開示


眾生迷惑常流轉 愚癡障蓋極堅密 如來為說廣大法 師子幢王能演暢


如來普現妙色身 無量差別等眾生 種種方便照世間 普放寶光如是見


大智方便無量門 佛為羣生普開闡 入勝菩提真實行 此金剛幢善觀察


一剎那中百千劫 佛力能現無所動 等以安樂施羣生 此樂莊嚴之解脫


成就忍力世導師 為物修行無量劫 永離世間憍慢惑 是故其身最嚴淨


欲海漂淪具眾苦 智光普照滅無餘 既除苦已為說法 此妙莊嚴之所悟


佛身普應無不見 種種方便化羣生 音如雷震雨法雨 如是法門高慧入


汝觀如來法常爾 一切眾生咸利益 能以大慈哀愍力 拔彼畏塗淪墜者


一切眾生種種別 於一毛端皆示現 神通變化滿世間 娑竭如是觀於佛


汝等應觀佛所行 廣大寂靜虛空相 欲海無涯悉治淨 離垢端嚴照十方


佛昔修治歡喜海 廣大無邊不可測 是故見者咸欣樂 此是寂音之所了


如來境界不可量 寂而能演徧十方 普使眾生意清淨 尸利夜神聞踊悅


佛於無福眾生中 大福莊嚴甚威曜 示彼離塵寂滅法 普發華神悟斯道


如來無量劫 廣說諸聖道 普滅眾生障 圓光悟此門


