大藏經補編數位版, No. 44 入中論善顯密意疏

說依心心所立我，故非彼等即是我，彼等積聚亦非我，故彼非是我執境。



諸法非是無因生，非由自在等因生，非自他生非共生，故知唯是依緣生。


由說諸法依緣生，非諸分別能觀察，是故以此緣起理，能破一切惡見網。


有性乃生諸分別，已觀自性咸非有，無性彼等即不生，譬如無薪則無火。


異生皆被分別縛，能滅分別即解脫，智者說滅諸分別，即是觀察所得果。


論中觀察非好諍，為解脫故顯真理。


若由解釋真實義，他宗破壞亦無咎。


若於自見起愛者，及瞋他見即分別。


是故若能除貪瞋，觀察速當得解脫。


慧見煩惱諸過患，皆從薩迦耶見生，由了知我是彼境，故瑜伽師先破我。


外計受者常法我，無德無作非作者，依彼少少差別義，諸外道類成多派。


如石女兒不生故，彼所計我皆非有，此亦非是我執依，不許世俗中有此。


由於彼彼諸論中，外道所計我差別，自許不生因盡破，故彼差別皆非有。


是故離蘊無異我，離蘊無我可取故。


不許為世我執依，不了亦起我見故。


有生旁生經多刼，彼亦未見常不生，然猶見彼有我執，故離五蘊全無我。


由離諸蘊無我故，我見所緣唯是蘊。


有計我見依五蘊，有者唯計依一心。


若謂五蘊即是我，由蘊多故我應多，其我復應成實物，我見緣物應非倒。


般湼槃時我定斷，般湼槃前諸剎那，生滅無作故無果，他所造業餘受果。


實一相續無過者，前已觀察說其失。


故蘊與心皆非我。


世有邊等無記故。


若汝瑜伽見無我，爾時定見無諸法。


若謂爾時離常我，則汝心蘊非是我。


汝宗瑜伽見無我，不違色等真實義，緣色轉故生貪等，以未違彼本性故。


若謂佛說蘊是我，故計諸蘊為我者，彼唯破除離蘊我，餘經說色非我故。


由餘經說色非我，受想諸行皆非我，說識亦非是我故，略標非許蘊為我。


經說五蘊是我時，是諸蘊聚非蘊體。


非依非調非證者，由彼無故亦非聚。


爾時支聚應名車，以車與我相等故。


經說依止諸蘊立，故唯蘊聚非是我。


若謂是形色乃有，汝應唯說色是我，心等諸蘊應非我，彼等非有形狀故。


取者取一不應理，業與作者亦應一。


若謂有業無作者，不然離作者無業。

