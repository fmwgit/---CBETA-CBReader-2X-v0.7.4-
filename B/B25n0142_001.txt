大藏經補編數位版, No. 142 新校定的敦煌寫本神會和尚遺著兩種

如是二心先心難。
自未得度先度他。
是故敬禮初發心。
初發已為天人師。
勝出聲聞及緣覺。
如是發心過三界。
是故得名最無上。


欲離相非相，還將心照心！
髻中珠未得，衣裏寶難尋。
為報檐麻者，如何不重金！


真身及應身，救世大悲者！
宗通立宗通，如月處虛空。
唯傳頓教法，出世破邪宗。


最尊最勝最第一。
無生無滅無去來，
一切諸佛從中出。


如來今在我身中。
我與如來無差別。
如來即我真如海。


如是二心先心難。
自未得度先度他。
是故我禮初發心。
初發已為天人師，
勝出聲聞及緣覺。
如是發心過三界，
是故得名最無上。


梁朝興日，天竺來儀。 遺言我法，六後陵遲。
其道玄遠，人莫能知。 唯我和上，今日行之。


唯有大事，四海之珍。 遞相付囑，非不慇懃。
袈裟表信，息世疑津。 天下無比，誰與為鄰？


愛河舟楫，苦海津梁。 聞者見者，得悟真常。
大道行矣，正教其昌！ 無我無人，善惡不亡。


無念無能，言空不空。 非色非相，無德無功。
達人乃見，有緣始逢。 禪門頓教，諸家不同。


恰似十五女兒腰。
誰謂朝來不作意，
狂風挽斷最長條！


本元清淨，非關積習。 彼岸坐登，禪門頓入。
德超河洛，芳流京邑。 明月孤懸，眾星無及。



一更初。妄想真如不異居。迷則真如是妄想，悟則妄想是真如。念不起，更無餘。見本性，等空虛。有作有求非解脫，無作無求是功夫。


二更催。大圓寶鏡鎮安臺。眾生不了攀緣病，由斯障閉不心開。本自淨，沒塵埃。無染著，絕輪廻。諸行無常是生滅，但觀實相見如來。


三更侵。如來智慧本幽深。唯佛與佛乃能見，聲聞緣覺不知音。處山谷，住禪林，入空定，便凝心。一坐原作一生，胡適校改還同八萬刼，只為擔麻不重金。壇語說，須陀洹在定八万刼，斯陀含在定六万刼，阿那含在定四万刼。……住此定中刼數滿足，……發菩提心，同今日知識發菩提心不別。在定中八万刼，結果還同今日凡夫一樣！這是神會很嚴厲的批評當時的禪學。若作一生還同八万刼，就沒有意思了。


四更蘭。法身體性不勞看。看則住心便作意，作意還同妄想團。放四體，莫攢玩。任本性，自公官。善惡不思即無念。無念無思是湼槃。


五更分。菩提無住復無根。過去捨身求不得，吾師普示不忘原作望恩。施法藥，大張門，去障膜，豁浮雲，頓與眾生開佛眼，皆令見性免沉淪。

論之興也，開元二十。原作開元廿三字，今依韻改。比日陵遲，今年法立。
本元清淨，非關積習。 彼岸坐登，禪門頓入。
德超河洛，芳流京邑。 朗月孤懸，眾星無及。


