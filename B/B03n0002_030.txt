大藏經補編數位版, No. 2 華嚴經疏論纂要(第1卷-第46卷)

所從諸世界 名字亦如是 本國諸世尊 名號悉亦同 各於其佛所 淨修無上行


十方悉亦然 如來自在力


法界無所礙 無能測量者 慧光恆普照 世暗悉除滅 一切無等倫 云何可測知


繫縛生死獄 盲冥不見佛


不了彼真性 是人不見佛


於此性了知 見佛難思議


如是不淨心 不見諸佛法 又如明淨日 瞽者莫能見 無有智慧心 終不見諸佛
若能除眼瞖 捨離於色想 不見於諸法 則得見如來


彼由顛倒慧 增長一切惡 不見諸法空 恆受生死苦 斯人未能有 清淨法眼故


此人則能見 如佛所知法 若見佛真法 則名大智者 斯人有淨眼 能觀察世間
無見即是見 能見一切法 於法若有見 此則無所見


知妄本自真 見佛則清淨 有見則為垢 此則未為見 遠離於諸見 如是乃見佛


如實等無異 此名真見者 若見等無異 於物不分別 是見離諸惑 無漏得自在


一切無能說 智者如是觀 遠離於法想 不樂一切法 此亦無所修 能見大牟尼


如於無量劫 積智者所見


自性無盡故 得有難思盡 所說無盡中 無眾生可得 知眾生性爾 則見大名稱


不壞於真法 此人了知佛 若人了知佛 及佛所說法 則能照世間 如佛盧舍那


如是能見佛 安住於實際


於無量劫中 流轉生死海


此人不如實 不知聖妙道


平等乃能見 如法佛亦然


流轉生死中 不聞佛名故


一切法無相 是則佛真體 若能如是觀 諸法甚深義 則見一切佛 法身真實相


云何知如是 異此無有故


大智善見者 如理巧安住


無身亦無見 是佛無上身


一切諸天人 無能救護者 若佛菩薩等 不出於世間 無有一眾生 而能得安樂
如來等正覺 及諸賢聖眾 出現於世間 能與眾生樂


聞如是妙法 悉當成佛道 諸菩薩過去 以佛威神力 得清淨慧眼 了諸佛境界
今見盧舍那 重增清淨信


佛放淨光明 普見世導師 須彌山王頂 妙勝殿中住


一切釋天王 請佛入宮殿 悉以十妙頌 稱讚諸如來


觀察於諸法 自性無所有


如其生滅相 但是假名說


一切法無生 一切法無滅


若能如是解 諸佛常現前


法性本空寂 無取亦無見 性空即是佛 不可得思量
若知一切法 體性皆如是 斯人則不為 煩惱所染著


凡夫見諸法 但隨於相轉 不了法無相 以是不見佛


牟尼離三世 諸相悉具足 住於無所住 普徧而不動


我觀一切法 皆悉得明了 今見於如來 決定無有疑


法慧先已說 如來真實性 我從彼了知 菩提難思議


如來大智慧 希有無等倫 一切諸世間 思惟莫能及


一切慧先說 諸佛菩提法 我從於彼聞 得見盧舍那


諸法無真實 妄取真實相 是故諸凡夫 輪迴生死獄


一切諸法性 無生亦無滅 奇哉大導師 自覺能覺他


勝慧先已說 如來所悟法 我等從彼聞 能知佛真性


如德慧所說 此名見佛者 所有一切行 體性皆寂滅


我聞最勝教 即生智慧光 普照十方界 悉見一切佛


此中無少物 但有假名字 若計有我人 則為入險道


若生如是想 此佛此最勝 顛倒非實義 不能見正覺


正覺過去世 未來及現在 永斷分別根 是故說名佛


於實見真實 非實見不實 如是究竟解 是故名為佛


佛法不可覺 了此名覺法 諸佛如是修 一法不可得


一切法無住 定處不可得 諸佛住於此 究竟不動搖


無上摩訶薩 遠離眾生想 無有能過者 故號為無上


諸佛所得處 無作無分別 粗者無所有 微細亦復然


諸佛所行境 於中無有數 正覺遠離數 此是佛真法


如來光普照 滅除眾暗冥 是光非有照 亦復非無照


無中無有二 無二亦復無 三界一切空 是則諸佛見


如是實慧說 諸佛妙法性 若聞此法者 當得清淨眼


偉哉大光明 勇健無上士 為利羣迷故 而興於世間


佛智無邊際 演說不可盡 勝慧等菩薩 及我堅固慧 無數億劫中 說亦不能盡


