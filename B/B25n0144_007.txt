大藏經補編數位版, No. 144 祖堂集


將為禪宗與教不殊，天然有奇特之事。夾山不著後生。


目前無法，意在目前。他不是目前法，非耳目之所到。


大江沉盡小江現，明月高峰法自流。石牛水上臥，影落孤峰頭。荒田聞我語，如同不繫舟。


當機直下現前真，認語之徒未可親。本色先陀如摩，嵒頭檉檜鎮長新。


適來和聲送低，頭不會事。欲知此中意，雲裏有光彩。


善惡二境，逆順取捨。二祖大師，師子尊者。


苦屈世間錯用心，低頭曲躬尋文章。妄情牽引何年了，辜負靈臺一點光。


萬里無寸草，迥迥絕煙霞。歷劫常如是，何煩更出家？


暫辭雪嶺伴雲行，谷口無關路坦平。禪師莫愁懷別恨，猶如秋月月常明。


非但拋僧去，雲嶺不相關。虛空無隔礙，放曠任縱撗。神光迥物外，豈非秋月明？禪子出身處，雷罷不停聲。


學道修行力未充，莫將此身嶮中行。自從過得石橋後，即此浮生是再生。


學道修行力未充，須將此身嶮中行。自從過得石橋後，即此浮生不再生。


君覓路邊花表柱，天下忙忙總一般。琵琶拗捩隨手轉，廣陵妙曲無人彈。若有人能解彈得，一彈彈盡天下曲。


世中有一事，奉勸學者取。雖無半錢活，流傳歷劫富。登天不借梯，遍地無行路。包盡乾坤處，禪子火急悟。寅朝不肯起，貪座昏黃晡。魚被網裹卻，張破獦師肚。


光陰輪謝又逢春，池柳亭梅幾度新。汝別家鄉須努力，莫將辜負丈夫身。


鹿群相受豈能成，鸞鳳終須萬里征。何況故園貧與賤，蘇秦花錦事分明。


憲原守貧志不移，顏回安命更誰知。嘉禾未必春前熟，君子從來用有時。


雪峰養得一條蛇，寄著南山意若何？不是尋常毒惡物，參玄須得會先陀。


勸君嶮處好看蛇，衝著臨時爭奈何？欲得安身免負物，向南看北正先陀。

