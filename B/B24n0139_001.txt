大藏經補編數位版, No. 139 獻花巖志


野寺逢人少山僧與世疎四禪惟有性六法本無書古洞棲蘿幌清泉引竹居嬾融無復見丈室一燈餘


丹閣懸青磴浮雲宿處低俯窺寒鴈度欹聽曉猿啼瀑水侵琱檻飛蘿護絳題香臺在深處即此是曹溪


飛蘿懸碧嶂廻榭入丹霄閣瞑慈雲結林晴瑞露消目隨孤鳥盡心共片岑遙佛座鳴清磬惟聞下界飄


出郭本無意棲山似有緣道心融寶梵塵路厭華韉風鐸花香度雲牀葉影懸招提一回首人世隔蒼烟


攀躋入蘿磴迢遞指花宮巖岫雲初斂樓臺雪未融院松添古色階竹改新叢往事頭俱白重來問遠公


幽棲向飛閣高座恍虛槎迥含星動闌傍月斜飄形御仙氣揮手拂天花未可投冠冕徒令羨出家


舊地人重宿勞生夢一醒亂峰明積雪虛殿納疎星僧髮老逾白佛燈寒更青翛然生道念對坐說金經


山頂捫蘿上風高兩腋輕大江橫禹甸重巘擁周京疆域連天盡烟雲接地平握圖傳令主瞻望不勝情


遠寺尋幽再結期同遊陶謝况能詩禪房一徑穿雲葉塵世三生感露葵山下夕陽人去靜水邊秋色鴈來遲知君觸法能叅悟何必東林問遠師


古臺秋晚客閒凭渺渺寒原思不勝巗日乍沉鳴遠磬野烟初暝出疎燈山分僻路惟聞鳥寺轉空廊不見僧入境已離人世界此身還宿翠微層


愛山之癖吾自許山非吾來属誰主花巖出郡三十程興到何曾擇晴雨一驢載裏三日糧惟斸笋蕨食盈筥那知列卿興更豪風雨亦不能終沮千盤百折到絕頂回首下方同一俯牛頭兩峯插雲標但覺飛鳥宿無所小山翁年八十強愛此徘徊幾延佇符臺養志極奉歡遍約群公共杯舉座中風雅發歌咏不作依依兒女語一時物與人意洽山影江光落天宇車塵愧不能相逐空餘想像勞心腑


混合開天塹蒼茫壯帝畿帆檣移夕景樓殿動朝暉落日波濤隱浮烟島嶼微登臺歌古詠長憶謝玄暉


緣曲疑難至馮虛恐未安狻猊金鎻冷鸚鵡雪衣單竹倚琅玕聽雲移畵看如何翠微上猶自著塵冠


石牀留客滯歸期靈徹年來最愛詩坐饋清齋然曉竹吟揮輕箑製秋葵山中落葉俱飛蚤門外閒雲欲散遲世事悠悠重如此擬將鉢去投師


上方臺殿此難凭瑟瑟西風冷不勝雲起竹壇朝施食雨餘花梵晝傳燈高秋重臥他年客落日獨歸何處僧更欲攀躋巗塔上滿山松桂石層層


南郭肩輿曉共乘花開猶記昔年曾留題最憶同游客問道還尋舊識僧每愛閒身求小隱不妨病骨快高登明朝酒醒歸城市更逐塵勞恐不勝


結駟招提更誰許東南彥碩成賓主靈鷲銜花經幾秋至今散作空山雨行厨不用玉為盤山蔌溪毛薦筐筥振衣直與高寒期躡屐肯為嶄巖沮飛閣緣崖鐵鎻攀此時可仰不可俯勞勞陌上已無亭息息山中欣有所蹔揮落日與徘徊却望閒雲共凝佇吾翁浩歌叢桂篇風吹髯鬢飄然舉寂寥眾籟不敢鳴坐逼青霄聽鈴語牛山不礙長江流匹練西來亘寰宇何時共約佛圖澄盡挽波濤濯塵腑


遠從塵外結幽期馬首風煙憶舊詩絕壁啼猿多古木荒園栖蝶有殘葵山深落日逢人少路轉長林入寺遲總謂六朝禪誦地碧雲無處訪湯師


翠壁丹臺豈厭凭西風寒露晚難勝雲中石影懸樵逕樹裏經聲見佛燈物象逈看殊世界禪心已覺近山僧不知捐佩重來日許借花宮第幾層


風林下馬叩龍宮雪磴扶笻踏虎蹤把酒峰頭看海月開門庭際俯雲松鐘聲夜傍諸天動巖翠寒夜萬木濃若說移家身已老暫來猶自未從容


名山隔歲與心期古寺經過再賦詩僮僕解裝先藉草主僧客旋烹葵泉鳴澗壑秋生早樹隱房櫳日上遲豈獨有緣叅法界同行吏部亦吾師


長廊卷幔得閒凭南國秋容望不勝香閣梵音傳遠磬石幢寒影護懸燈山深宜有長生藥寺古應多入定僧人語忽然飄下界始知身在白雲層


牛山信宿尚多情曉向花巖更問程應登下界日光疑世隔半天雲氣近天行沂自憐病骨緣崖怯轉覺秋懷入寺清璘共起題詩滿巖石摩挲寧獨感三生穆


天高地迥萬山開騁望龍宮坐不回衷真境獻靈花欲雨高僧傳偈鹿還來應登林穿石窟臨飛閣路入煙蘿接古臺沂况有醍醐相對飲一杯同洗十年埃牽


溪口入松蘿沂危橋下馬過到門逢客少韋倚閣見山多興遠渾忘病璘心清漸伏魔徘徊遲華月應登延賞樂如何


石徑緣雲上璘長林選樹休山深秋氣早應登洞古夕陽幽飛棟依巖起沂危闌擁砌周回頭望城市韋塵跡愧淹璘


天宇澄無際應登秋生萬壑中雲歸巖樹斷沂月照石林空道念依蓮葉韋閒情託桂叢浮生更何事璘擾擾逐飛蓬應登


待月坐東嶺韋清光欲上遲開軒納秋色璘吹笛起凉颸諸品隨僧寂應登孤情與世違惟應珠樹沂長與結幽期韋


萬壑蒼烟積顧諸天白日泜祗花秋自放朱靈鳥晝常啼撫景懷佳侶顧懽待後題睠茲巖洞杳朱何羨武陵溪顧


兩日山中坐塵心覺頓銷饑烏當食下顧驚雉去人遙把酒還飡菊朱詩謾折蕉從來戀丘壑顧終分老漁樵朱


落葉滿山寺顧禪僧初出關蒲團虛一榻朱竹戶鎻雙環久擬衣別顧何當乞食還道心方自悟朱玄論底須慳顧


乍與青山近顧翛然世味芳菲塵外相朱清淨佛前書欲去還憑檻顧重來擬卜居村墟寄花竹朱還似上皇餘顧


歲晚遊人少僧閒盡掩扉背岩積雪高樹駐斜暉學道悲年長觀空悟昔非坐深法境盡日竟息歸


披雲穿鳥道踏雪見狐踪感舊悲長笛扶衰藉短笻霞光明舍利山色秀芙蓉欲借東林住湯師擬見容


鐘定諸天寂山空孤月明不辭長夜飲欲盡故人情俯仰驚陳迹悲歡憶舊盟重來何日是塵世易紛更


躡屐尋幽不憚危亭臺隨處可詩風華迥與人間別山色偏於雪後奇花散諸天香雨細燈傳千載碧光遲情緣心事何年了巖下從師禮六時


兩峰餘秀結蒼巖巖畔花開色相兼選勝地多方外據逃禪心向醉中淹泉烹石乳香分鼎戶遶松枝翠入古寺南朝能幾見棲霞東指攝山尖


山遊一約眾即許符臺奉親實為主峰廻牛首巖在南彷彿空花散飛雨山中選勝不一足坐列盤餐行載筥我亦平生愛登臨興到輒往誰復沮力穿龍窟險猶上脚踏鼇峰低可俯大如泰華小金焦江北江南固其所聞君山水解承歡金陵梵宮幾延佇列卿追陪擁冠葢道傍嘖嘖稱盛舉獻壽南山歌頌多不是尋常燕遊語歸來為我道其事怪茲行惟少宇大篇強和謝山靈莫笑雕鎪費肝腑


名山纔一到世慮便云輕色相黃金界清虛白玉京寶花隨雨墜松障與雲平來去巖前飛鳴漫有情


入境塵緣淨登山步屧輕慈雲連法界佳氣擁神京階磴林中轉川原檻外平講堂同宿夜香供亦多情


秋高尋勝躡丹梯草樹蒼茫石徑微絕壁軒凌爽氣上方臺殿麗晴暉靜中清梵松風度象外真空花雨飛磴轉芙蓉峰頂處五雲平望盡王畿


散睇目先豁窮躋心益開青山為誰好白髮屬吾來深遠入圖畵連寬酒杯夕陽促歸騎回首重徘徊


覽勝到巖巔江山偶劃然潭深龍穴靜樹古巢穿去日驚林外飛雲繞殿前官閒趂游賞不暇問僧禪


嵯峩一剎聳高山殿角週廻樹石間幽澗草香知麝過疎林日落見僧還及門先遣前呵徹題殿重將舊句刪帝釋不來天女去寶花無意獻塵寰


牛山高高幾許今古何人作山主劉子迎親江左來紫翠叢中坐烟雨老氏斑衣春滿庭陸郎霜橘香生筥遠近山人皆走觀德色耰鋤幾慚沮對山三日捧霞觴拜獻一興還一俯借彼禪林選佛塲為我符臺奉親所陶情更賴絲與簧年在桑榆好延佇席上公卿嘆賞餘至樂百年真盛舉東海應添仙屋籌南山敢效詩人語巋然公壽定無疆喜氣隨春溢眉宇宦遊南北縱驅馳長把牛山藏肺腑


山遊果得天公許酒仍煩東道主一笑揚揚並馬行今日晴明昨陰雨緋桃留豔映疎巾青杏酸盛小筥天闕嵯峨望眼中牛首一名天闕山此興勃然誰復沮雲山排闥翠相迎野水繞田清可俯前朝廢寺古城隅金碧翬飛餘幾所尋春方欲恣遊遨解轡何妨少停佇東山墅賭謝安石北海尊開孔文舉天披圖畫萬峰攢樹隱管絃羣鳥語江東自昔號繁華第一禪林名海宇諸公賸有紀遊詩句句清新從肺腑


久矣金氏遺骸尚儼然珎藏堪駭俗蟬蛻不知年江表誇希見滇南想秘傳傅韓嗟莫作俯首對鑪煙


曙色霏微出寺門蒼顏猶覺帶餘醺流螢溪如星度怪石林間似虎蹲幾樹藤蘿疑隱路數家鷄犬自成村滿襟風露山行慣觸熱誰將褦襶論


清塵曉雨乍霏微落絮遊絲總不飛絕巘路通行委曲大江帆遠見依稀雲中絳閣初疑畫洞口青苔欲上衣擬借巖房留信宿隔林啼鳥謾催歸


牛首花巖景如許有美符卿遙作主星言速客更輿親天為清塵夜來雨溪毛野蓛紛采掇脆碧柔青積箱筥若翁與客興皆豪攀壁緣厓色無沮伐木鳴鶯歷窈深問梓尋橋看仰俯林幽花鳥不辨名壑轉煙霞各為所題名塔頂頗危升窺燈佛洞聊凝佇奇觀書葉詩屢成小憇班荊杯輒舉離離天際見帆來忽忽空中聽人語要知會合不尋常試指鄉山列寰宇坐來卿月在尊更吸清輝照肝肺


春尋指天闕煙霞渺何許雙峰久相連千巖暫來主浮屠刺中天飛閣凌風雨探秀澗阿人蘿陰息筐筥迹避塵纓商歌入深沮風磴仰捫歷淙壑屢窺俯梯雲躋石閣下榻得吾所釋子上方候鳴鐘出延佇頹景耀回盻層飈翼輕舉曖曖林芳暮冷冷石泉語清宵耿無寐峰月升烟宇會晤得良朋可以寫心腑


巨靈何年劈開天闕高如許我欲携屐作山主祝融為我先驅除掃重陰息淫雨春風拂衣帶草露濕筐筥嵐光日生殘雲隔林沮文軒逐隊各後先山花壓時欹俯煖風氤氳似欲醉神游汙漫何底所浮圖空中高雙立行行我亦勞瞻佇須捫歷巉之石磴雙袖飄飄輕霞舉千丈峰頭一長嘯萬籟風生驚相語君不見白馬小兒昔渡江萬古浮雲散天宇我今安得解悟真乘人與之三年靣壁忘心腑


羣公大手誇燕許擊竹豪吟忘賔主得句大呌山神驚揮毫落素飄風雨孤啄烟忽飛去山僧洗研供茗莒我亦挺戈騷壇下距踊直前無卻沮况當絕頂望大荒千山萬壑眼中俯當時何人坐說法百鳥銜花獻其所蒼苔渺不可尋石上惆悵空復佇斗酒且作詩百篇玉盞生波不停舉醉來便即臥草茵靜聽古洞神龍語山中樂事殊未央疎林夕照凌層宇却恠馬蹄促我歸城闉擾擾還塵腑


牛首之山在何許欲問明朝南道主誰遣紛紛江上雲化作蕭蕭夜來雨平明童子市中歸紫笋青芹動盈筥門前車馬不發座上賔客色皆沮當靣羣山頂可摩入耳清歌首先俯便欲移文訟雨師龍國何人在王所百壺聊用洗愁寂雙足那能慰延佇洞天窈窕懷小酉詩陣縱橫圖載舉長卿此興復不淺東向招招作吳語當今白日照塗泥坐見青春轉寰宇肯辦官曹十日閒謾與山林論肺腑


萬松逕折誤東西絕頂方知下界低洞小恰留雲宿處竹深剛洗來蹊原頭樵牧行堪江上帆檣望不迷勝地三千勞夢想敢辭多病怯攀躋


再訪招提感舊遊茶瓜重為巳公雨晴江郭塵氛淨春入郊原草樹柔金剎何年開梵相白雲長日護山樓振衣欲盡登臨興直到華巖上頭


登盡牛山萬水低五雲遙望帝城西江流浩渺浮天濶石勢崢嶸與日齊金碧殿庭開畫障翠巖樓閣嵌丹梯地偏自覺塵心遠風景依稀似虎溪


升大觀兮凌青霄跨金鰲兮參泬寥俯鵬背兮遊逍遙揮八極兮捫斗杓發天籟兮聞雲韶觀眾妙兮形神超萬慮息兮惟寂欲羽化兮翛翛


雲兮雲兮何心胡為歸兮山岑朝冉冉兮霧合夕黯黯兮嵐森晝明晦兮忽變化隨卷舒兮披幽襟千峰樹色不可辨滃然窪兮深復深巖有龍兮未躍終隨起兮為霖


鬱崔嵬兮高臺俯長江兮西來渺千里兮為塹羗地闢兮天開湛空明兮如練日將夕兮波頹風恬恬兮淨拭望孤嶼兮浮埃鼓中流兮安在感往事兮興哀


巖虛兮若室震空兮飛錫融來兮安禪苦空兮靣壁談玄兮花開點頭兮化石感百鳥兮有情總六觀兮無迹


幽泉咽兮泠泠鑿山麓兮清深遊人止兮病渴挽一勺兮如金既非貪兮亦非盜老融卓錫傳至今


石蹲蹲兮巃嵸凭飛閣兮如空棧勾連兮鬼鑿嵌山竇兮雲通望芙蓉兮若簇飄蘿蔦兮驚鴻


矗千仞兮干霄濕空翠兮孤標跨蒼虬兮聞雲璈凌雄風兮青鸞招蕭史降兮吹玉簫秦女更奏雲中韶孤亭翼然世莫識飜笑坡老臺名超


待月臺烟蘿數仞荒蒼苔金波溶溶猶似舊不見融老光徘徊昔從月下了殘經一聲清梵穿青冥江山不改臺不朽與今人邀對酒


日烜烜兮朝陽融師遠兮臺荒鍼化棘兮蘿雲片片兮飛裳想孤蹤兮何在矻千仞兮蒼蒼


下有太白泉上有長庚池泉水甘不涸池水清漣漪清漣漪纓可濯十年塵土污京洛閑來此地見清深云是昔年山鬼鑿庚星耿耿銀河秋北斗倒浸池西頭山空月皎萬籟寂源頭活水流不息


花巖最絕頂下與人境懸峭壁下蒼霧飛梯入青天江影如秋毫吳楚浩無邊竹蔭不漏日翠厚常流煙隱隱藤蘿中金磬忽泠然東山動餘靄羣巘爭效妍空虛亦悽神還尋曲房眠主人棄客去獨負東林緣


出郭二十里上山三百盤知名九齡曰乘老一來看紺殿爭多麗朱樓揭大觀經營翻世累佛本半巖安


綠鬢今朝酒青山舊日緣香雲連大地花雨諸天虎跡深洞龍光映古禪尚憑何日暇同爾奉金


古殿秋深野氣凉石燈如月照禪床隨緣豆鉢清供任意花叢作妙香塵土半生皆是夢毛回首忽成霜來尋開士譚空相苦海從今度有航


草堂方餉午石路已迎曛上剎行應到疎鐘坐復聞開堂虛得月下榻暖雲一切清心地松花靜夜焚


石磴穿雲上山花雨開聽經慣猿護榻老莓苔骨立金牛瘦雄飛紫鳳來十年還夙願今日醉新醅


隔年重到花巖寺劇賞還如初度來山色遠含千古秀洞門深向半巖開喬松鬱鬱啼靈鳥曲磴層層蔭碧苔况有高僧容借榻凢襟從此脫塵埃


齒骨存餘教開函意愴然空門長寂寂留鎮已年年諦玩驚希得深藏問所傳夕陽回馬首浩歎下蒼烟


古寺尋幽處攀蘿入翠微鳥從霄漢沒僧向石橋歸玉露沾烏松花點素衣肩輿一回首西嶺下晴暉


跨蹇尋山寺花巖寄此宵僧房懸石壁燈影出林梢睡醒風塵夢鐘聞次第敲起看紅日上遙對兩峰高


融公萬丈巖遠在江之滸昔有獻花禽今無衛門虎


尋幽坐翠微嵐氣濕人衣日暮高亭上雲歸僧未歸


孤亭靣牛頭四望雲生嶺春深翠欲流坐久衣裳冷


一銀河路未賒浮塵回首即仙家步間欲問支機石須向牛山覔舊槎


花作樓臺石作枝青山蓉閣兩爭奇開懷欲遣當興恰被千松落酒巵


萬竹瀟瀟翠欲流清風披拂小亭幽可憐何處登仙子猶自吹簫跨鳳遊

