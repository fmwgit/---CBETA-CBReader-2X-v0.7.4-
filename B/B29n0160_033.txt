大藏經補編數位版, No. 160 金陵梵剎志


牛首見林梯徑繞幽岑春色浮山外天河宿殿陰傳燈無白日布地有黃金休作狂歌老回看不住心


曉從鳳輦出龍關偶尋牛首共躋扳南唐古寺留碑在西竺高僧振錫還百丈崖龕過鳥雀半空鐘鼓隔人間暫遊已覺塵緣息到此方知佛窟閑


寺外山岩石徑斜岩中開士似丹霞心涵水月空諸法坐對寒岩落一花清夜潮音貝葉當時雲氣護袈裟匆匆遙望知難覔歸騎聯翩擁翠華


青山高傍帝城隈結客相將命酒杯石路草香人獨往楓林葉暗鳥頻來江廻素練雲邊出嵒獻名花雨後開臨眺莫言歸去晚放歌還上夕陽臺


到寺萬緣絕蕭然宿峰頂蒼蒼野色新漠漠秋烟暝相期話三生夜坐石根冷微涼入虛欄老語桐井支郎經處松子落古鼎白露下高空濕雲壓幽境披衣問姮娥霓裳曲應聽望極顛崖前寒籬村逕詩久明月來照我天地靜半生繫虛名江山負真景自汲石泉水同僧瀹佳茗天風在林末空翠散復整一乘演微機開豁自慚省踈竹何蕭蕭雲房亂燈影


出郭多逢寺尋山屢過村夜來溪上雨橋下水流渾野曠先知冷嵐深易得昏崖僧欣有客鳴磬啟松門


對客空堂問四禪隔林踈磬度諸天燈傳白馬殘經後寺倚青春暮雨前浮棟山嵐迷梵影入簾雲氣雜爐烟同來忽憶當年事花落花開一然


落日牛頭寺攀緣嶺七盤鳥聲林葉暗山影石溪寒清梵空中聽丹樓畫裏看到門僧不見松桂滿秋壇


崖峙天闕飛閣凌層空峰巒莽廻互　色遠漾磬聲落崖谷梵唄飄虛風景符九秋後影翳千樹紅靈寶自天設塔影疑神工碑板盡滅沒徑草披蒙茸至人徒緬邈曠世難從搴蘿挹幽爽穿林閱葱蘢是身忽若遺神理超無窮永懷謝公趣豈必安期逢


出郭紆京覽尋山隔世緣鴈垂珠戶塔龍起石巖泉法雨穿花外慈陰憇樹前寧知禪寂處曾是聖遊年


坐憶空山路青林去不遙齋關閉秋雨寒磬落江潮雅自依龍藏憑誰問虎橋塵心報支遁何日晤言消


寺開緣勝地山失諸天庭樹能存古空雲不住禪白遠江出青擁叠岩懸未覔停車路荒村起夕烟


剎擁牛山勝雲疑鳥道連振衣當落日江氣遠浮烟塔影垂蘿幌鐘聲清梵筵談玄探小品因叩辟支禪


一軸楞嚴閱未終四山風靜暮林空忽逢華屋身能入自得神珠道不竆樹影欲迷雲度處經聲遙聽月明中共傳鹿鳥春深後猶向烟蘿禮法融


金陵信佳地兹山仍麗觀標形自牛首遙勢應龍盤叢湫入晝暝長松當夏寒雲梯界危漢梵宇繪層巒仰窺象緯逼俯覺塵世寬江拖萬里練巖橫千仞丹追昔始興議聊深冶城歎胡云表雙闕母乃文偏安巨明一開闢奕世乃勝殘文祖時駐蹕神孫此廻鑾天子自有真奸萌焉得千雝雝鳳游圃衍衍鴻漸磐朱衫雜緇素白祉容簪冠方藉禹功大况值堯世難


脉從牛首來勝自茲嶺始足力雖小疲目境殊未已午照蒼松巔千崖被紅紫怳如帝釋天鎔金餙睥睨色相故以空羨心何緣起


結駟朝來謝世氛亂峰深處俯江濆千尋慧塔還春望百級丹梯入暮雲清磬林中逢惠遠碧簫聲裡對湘君桃花山下堪逢路劇飲何妨到夕曛


泉源安首流川末澄遠波晨光被水族曉氣歇林阿兩江皎平逈三山鬱駢羅南帆望越嶠北榜指齊河關局繞京邑襟帶導京華長城非壑險峻阻似荊芽攢樓貫白日摛堞隱丹霞征夫喜觀國遊子遲見家流連入京引躑躅望鄉歌彌前嘆景促逾近勌路多偕萃猶如茲弘易將謂何


仄逕崩且危叢巖聳復石藤多倦節水樹繞蟠枝海中昔自重江上今如斯


灞滻望長安河陽視京縣白日麗飛甍參差皆可見餘霞散成綺澄江淨如練喧鳥覆春洲雜英滿芳甸去矣方滯淫懷哉罷歡宴佳期悵何許淚下如流霰有情知望鄉誰能鬒不變


三山懷謝眺水澹望長安蕪沒河陽縣秋江正北看盧龍霜氣冷鳷鵲月光寒耿耿憶瓊樹天涯寄一歡


白石三山路青春二仲過緣崖窮鳥道倚檻看鯨波夜靜潮聲急江空月色多酒酣雙樹下醉荅榜人歌


萬柿垂枝秋色蒼遠林騎馬度重岡客登山路穿松逕僧禮蓮臺閉竹房夜靜梵音巖壑滿月明清夢石床涼此心頓有皈依處回首諸天別思長

