大藏經補編數位版, No. 2 華嚴經疏論纂要(第47卷-第85卷)

總持三昧皆自在 獲大神通入眾剎 力智無畏不共法 願力悲心入九地


若法決定不決定 三乘所作悉觀察 有為無為行差別 如是而知入世間


眠起一義續諸趣 業性種種各差別 因壞果集皆能了 諸根種種下中上 先後際等無量別
解性樂欲亦復然 八萬四千靡不知 眾生惑見恆隨縛 無始稠林未除翦 與志共俱心並生
常相覊繫不斷絕 但唯妄想非實物 不離於心無處所 禪定境排仍退轉 金剛道滅方畢竟
六趣受生各差別 業田愛潤無明覆 識為種子名色芽 三界無始恆相續 惑業心習生諸趣
若離於此不復生 眾生悉在三聚中 或溺於見或行道


又如龍王布密雲 霔甘露雨充大海 善知法性及奧義 隨順言辭能辯說


一一佛所皆聞法 復以妙音而演暢


十方無量諸眾生 咸來親近會中坐 一念隨心各問難 一音普對悉充足


如王頂上妙寶冠 復使眾生煩惱滅 譬如梵王光普照 住此多作大梵王 以三乘法化眾生
所行善業普饒益 乃至當成一切智 一念所入諸三昧 阿僧祇剎微塵數 見佛說法亦復然
願力所作復過此 此是第九善慧地 大智菩薩所行處 甚深微妙難可見 我為佛子已宣說


住於此地善觀察 隨其心樂及根解


若欲三千大千界 教化一切諸羣生 如雲廣布無不及 隨其根欲悉令喜


毛端佛眾無有數 眾生心樂亦無極 悉應其心與法門 一切法界皆如是


