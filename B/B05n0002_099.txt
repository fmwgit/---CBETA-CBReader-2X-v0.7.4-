大藏經補編數位版, No. 2 華嚴經疏論纂要(第86卷-第120卷)

所現諸神通 舉世莫能測 以了法無相 是故名為佛 而具相莊嚴 稱揚不可盡
今於此林內 示現大神力 甚深無有邊 言辭莫能辯


一切諸世間 無能測量者 一切諸緣覺 及彼大聲聞 皆悉不能知 菩薩行境界
菩薩大智慧 諸地悉究竟 高建勇猛幢 難摧難可動 諸大名稱士 無量三昧力
所現諸神變 法界悉充滿


智慧無邊際 境界不可量


十方來詣此 坐寶蓮華座


知無變化法 而現變化事 十方無量剎 一切諸佛所 同時悉往詣 而亦不分身


演說差別法 言辭無有盡


普隨眾生心 為現神通力 正覺非有量 亦復非無量 若量若無量 牟尼悉超越


如來亦復然 白法悉圓滿 譬如空中日 運行無暫已 如來亦如是 神變恒相續
譬如十方剎 於空無所礙 世燈現變化 於世亦復然 譬如世間地 羣生之所依
照世燈法輪 為依亦如是 譬如猛疾風 所行無障礙 佛法亦如是 速徧於世間
譬如大水輪 世界所依住 智慧輪亦爾 三世佛所依


見佛亦如是 能除諸渴愛 譬如須彌山 出於大海中 世間燈亦爾 從於法海出
如海具眾寶 求者皆滿足 無師智亦然 見者悉開悟 如來甚深智 無量無有數
是故神通力 示現難思議


最勝亦復然 滿諸清淨願 譬如明淨寶 普照一切物 佛智亦如是 普照羣生心
譬如八面寶 等鑒於諸方 無礙燈亦然 普照於法界 譬如水清珠 能清諸濁水
見佛亦如是 諸根悉清淨


菩薩之境界 世間莫能測 如來所現身 清淨相莊嚴 普入於法界 成就諸菩薩


示現神通力 無邊不可量 菩薩種種行 無量無有盡 如來自在力 為之悉示現
佛子善修學 甚深諸法界 成就無礙智 明了一切法 善逝威神力 為眾轉法輪
神變普充滿 令世皆清淨


亦不知如來 舉足下足事 況復諸凡夫 結使所纏縛 無明覆心識 而能知導師


佛神通亦爾 莫見其終盡 一一諸方便 念念所變化 盡於無量劫 思惟不能了
思惟一切智 不可思議法 一一方便門 邊際不可得


其心無障礙 入此方便門 心意已調伏 志願亦寬廣 當獲大菩提 最勝之境界


遠離諸塵垢 滅除一切障 普淨三有處 永絕生死流 成就菩薩道 出生無上覺
示現無邊色 此色無依處 所現雖無量 一切不思議 菩提一念頃 能覺一切法


諸佛從此生 是法難思議


展轉增進修 究竟諸佛法 信智已成就 念念令增長 常樂常觀察 無得無依法
無量億千劫 所修功德行 一切悉迴向 諸佛所求道 雖在於生死 而心無染著
安住諸佛法 常樂如來行 世間之所有 蘊界等諸法 一切皆捨離 專求佛功德
凡夫嬰妄惑 於世常流轉 菩薩心無礙 救之令解脫


光明照世間 度脫一切眾


普生三世福 令眾悉清淨 如來妙色身 一切所欽歎 億劫常瞻仰 其心無厭足
若有諸佛子 觀佛妙色身 必捨諸有著 迴向菩提道 如來妙色身 恒演廣大音
辯才無障礙 開佛菩提門 曉悟諸眾生 無量不思議 令入智慧門 授以菩提記
如來出世間 為世大福田 普導諸含識 令其集福行 若有供養佛 永除惡道畏
消滅一切苦 成就智慧身 若見兩足尊 能發廣大心 是人恒值佛 增長智慧力
若見人中勝 決意向菩提 是人能自知 必當成正覺


普為諸羣生 轉無上法輪


終不捨於佛 而求得安樂 寧在諸惡趣 恒得聞佛名 不願生善道 暫時不聞佛
寧生諸地獄 一一無數劫 終不遠離佛 而求出惡趣


能入諸如來 大智之境界 若得見於佛 捨離一切障 長養無盡福 成就菩提道
如來能永斷 一切眾生疑 隨其心所樂 普皆令滿足


汝等應觀察 佛道不思議 於此逝多林 示現神通力


汝觀釋師子 自在神通力 能令菩薩眾 一切俱來集


譬如帝青寶 能青一切色 見佛者亦然 悉發菩提行


如來智圓滿 境界亦清淨 譬如大龍王 普濟諸羣生


智身非是身 無礙難思議 設有思議者 一切無能及


從不思議業 起此清淨身 殊特妙莊嚴 不著於三界


云何欲測量 如來智邊際 一念悉明達 一切三世法 故說佛智慧 無盡無能壞


若能善觀察 菩提無盡海 則得離癡念 決定受持法


如來無數劫 勤苦為眾生 云何諸世間 能報大師恩


