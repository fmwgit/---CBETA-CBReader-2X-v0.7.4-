大藏經補編數位版, No. 26 四分比丘尼戒本註解

不解將護他， 造次強是正， 自謂最精諫， 七支未必淨。
喧喧逐講論， 不肯修戒定， 已說十種過， 若犯須除屏。
身無一德行， 沙彌度三兩， 有過不肯呵， 犯罪不與杖。
破齋犯僧前， 污戒惡名響， 人天漸漸希， 三塗轉增長。
唯教作福法， 無軌令人倣， 自身如小兒， 況能調剛強？
處眾好鬬諍， 恒懷瞋恨想， 四輩不恭敬， 眷屬寧欽仰！


內虛不實如蘆葦。 煩惱眷屬所迷醉， 斯人遠離大菩提；
如負真金翻棄捐， 拾薪荷擔生歡喜。 名利縈纏增懶惰，
惰增滅盡淨信心， 信心既滅淨戒無， 無戒斷滅人天果。
蘭若閑林自安處， 本求名利及親知， 遠離戒定智慧心，
但依豪貴親識住。 自求三惡及八難， 貧窮下賤邊地生，
譬如生盲至寶洲， 取石棄於如意寶。 放逸馳蕩增勝負，
遠離戒行正念心， 墮阿鼻獄極怖中， 經俱胝劫難解脫。
內心恒為求名稱， 身口現說為菩提， 如鳥飛空遇猛風，
飄落生死大苦海。 薄福耽染天人女， 破戒遠離善業因，
佛教皆為欲火燒， 如須彌山遇劫火。 無菩提味唯求利，
恒為人說求菩提， 心不住於解脫中， 如獼猴得堅椰子。
如來為求正法寶， 投身懸崖大火坑， 既聞法已隨順修，
怨親平等皆慈濟。 云何聞佛諸功德， 不生一念好樂心，
唯愛非法遠菩提， 如生盲人示他道。


娑伽水有盡， 此業報無窮！


若人須甘露， 彼人住實語； 若人須毒者， 彼人妄語說。
毒不決定死， 妄語則決定。 若人妄語說， 彼得言死人。
妄語不自利， 亦不益他人， 若自他不樂， 云何妄語說？
若人惡分別， 喜樂妄語說， 蜚墮火刀上， 得如是苦惱。
毒害雖甚惡， 唯能殺一身； 妄語惡業者， 百千身破壞。
智者說實語， 是凡人正法。 戒人為莊嚴， 能示解脫道。
眾生自作業， 為愛水所漂。 善逝說實語， 為第一船筏。
無始終世間， 愛羂之所縛， 唯實能救解， 法主如是說。
實能斬煩惱， 斧能斬斫樹， 刀斧斬猶生， 實語斬不爾。
實能益二世， 故說不盡財； 出處不可盡， 一切法中勝。
說此實功德， 能生大樂果！ 智者捨妄語， 諦見人皆捨。


一切虛不堅， 猶如水沫聚。 如是空無戒， 妄說是比丘！
破戒屬地獄。 僧寶所不攝； 為心所誑故， 身壞墮地獄。
遠離法毘尼， 自業故墮墜； 垢闇之所覆， 常受大苦惱。
不善著法衣， 裸露善人棄， 以離善業故， 惡將至地獄。
聚集不善業， 苦門則開張； 生死縛堅牢， 破戒故如是。
為破戒火燒， 彼則為極燒， 如是缺戒者， 必定入惡道。
意受持戒故， 師則能與戒， 無心諂受戒， 必定入地獄。
彼人於日夜， 常增長不善。 若能持戒寶， 則能壞破戒。
若人空無法， 唯有闇和集， 彼無一念時， 而暫不破壞。
為破戒所羂， 垢故善人捨， 破戒羂常牽， 捨戒不善者。
無戒若破戒， 親附惡知識， 若習近欲者， 此地獄因緣。
無戒愚癡人， 或復惱動人， 惡業相應人， 去地獄不遠。
業有相似果， 此云何不知！ 癡故自為患， 而著遊戲樂；
日日常增長， 惡河不可渡； 苦波滿其中， 如是漂眾生。
彼人非生善， 彼人非善心， 若捨離法者， 則攝不善法；
若身攝善法， 是第一善道。 行彼句之人， 則到不退處。
受持戒讀經。 愛樂善法者， 正行常調伏， 彼則離苦惱。
此不持戒垢， 則能令穢污。 彼以壞學故， 為地獄所攝。
如是一切知， 應勤心取戒！ 一切生死海， 無戒是因緣。


於此法律中， 勤求不放逸， 能竭煩惱海， 當盡苦邊際。


如日光照盡虛空， 佛是眾生最勝因， 能除憍慢及憂戚，
無緣不啟於金口， 微笑當必演希奇。 安詳審諦牟尼尊，
樂欲聞者能為說， 如師子王發妙吼， 願為我等決疑心。
如大海內妙山王， 若無因緣不搖動， 自在慈悲現微笑，
為渴仰者說因緣。


於惡人興讚， 於善人嫌毀， 口生諸過失， 終不招樂果。
樗蒲雖失利， 其過尚為輕， 毀辱佛世尊， 其罪極深重。
若人惡心語， 毀謗於諸聖， 於額部獄中， 動經百千歲。
又緣此惡罵， 謗毀諸聖故， 墮在青疱獄， 經四萬二千。


唯我佛法中， 有一妙香類， 順風逆風等， 無不普皆熏，
天上及人中， 諸世間賢聖， 一切皆珍愛， 所謂淨戒香。
若能於此香， 無放逸而住， 生無倒定慧， 永盡眾苦邊。


所作不悕望， 勤求涅槃道， 不為魔境縛， 不至魔境界。
若人常修行， 不生悕望心； 修行勤精進， 則無有眾苦。
念已作怖畏， 思惟於現在， 亦知於未來， 則脫煩惱縛。
常樂不放逸， 畏於不信法； 修無垢淨智， 則近涅槃住。
諸天受快樂， 猶起放逸行； 何況愚癡人， 為放逸所使。
若人行放逸， 是為已死人！ 若不放逸行， 常住智慧人。
放逸懈怠心， 精勤能斷除， 放逸眾苦本， 捨之如棄死。


端正者出家， 清淨者圓具， 實語者所說， 正覺之所知。


常憙樂多語， 凡鄙不持戒； 其人常捨離， 坐禪知諦者。
不調為根本， 能失於善念， 亦能失梵行， 令涅槃道暗。
能妨於天道， 復能示惡道， 令向餓鬼道， 令生畜生道；
謂名樂多語， 此為生死母。 坐禪誦比丘， 欲安隱則捨。


心過是大過， 常令行惡道； 是故除則樂， 除風等非樂。
若捨自作業， 憙樂他所作， 彼人速失壞， 為智者所笑。
風等失壞故， 眾生則失身； 欲等不曾失， 生死無量倒。
彼欲等滅樂， 風等滅非樂， 以欲等滅故， 畢竟得勝樂。
治心名治病， 治病身非治， 治心病難知， 治風等易解。


不思無漏法， 而樂於漏法， 彼人染心癡， 臨嶮岸欲墮。
若人應禪誦， 若應依林住， 癡故捨所應， 則墮於地獄。
癡故惡思惟， 作大力畫羂， 為畫之所誑， 將向地獄去。
彩色非為雜， 心畫乃是雜， 彩畫雨則滅， 心畫不可失。
若人心不畫， 彼畫不如心， 業畫是大畫， 畫於三界處。
眾生種種色， 流轉五道中； 一切是業畫， 心畫師所作。
此之心畫師， 畫作業羅網， 縛一切眾生， 流轉於三界。
雨炙塵烟等， 令畫色失滅； 彼之心業畫， 千億劫不失。
一切地失壞， 海水亦乾竭， 若心畫所作， 畢竟不破壞。
癡者不觀察， 種種自業畫； 以命財物故， 而作餘畫業。


若捨離自法， 而樂他法者， 彼二法失壞， 到於惡道處。
若人捨自家， 而喜樂他舍， 人中輕被笑， 速爾致貧窮；
如是癡惡意， 智慢自言勝， 捨離自法已， 而修行他法。
出家而邪命， 失法失名稱； 人中輕如草， 未來入惡趣。
捨離寂靜法， 而行於惡業， 彼人不久間， 而失此佛法。
心悕望離欲， 無有餘悕望， 勤精進知足， 如是名行禪。
若心憙樂欲， 常貪於飲食， 是著袈裟賊！ 不名為比丘。
若比丘說相， 常思惟星曜， 近王放逸行， 非比丘相應；
醫師畫師業， 聞惡法讚詠， 與惡者同處， 則失比丘法。
憎嫉禪讀誦， 愛樂多語說， 貪供養財利， 則失比丘法。
推求諸寶物， 愛樂多知識， 復貪餘財物， 退失比丘法。
唯貪諸飲食， 我慢不問他， 悕望人請喚， 退失比丘法。
若不近一切， 捨離於惡眾， 水草食知足， 是名真比丘。
得諸境界已， 棄之如捨火， 除斷我慢過， 是名真比丘。
內外俱寂靜， 智光明莊嚴， 持戒衣覆身， 是名真比丘。
遠離世間法， 不動如須彌， 捨一切瞋愛， 是名真比丘。
三宿住城內， 饒人處皆爾， 止住山谷中， 名解脫比丘。
畏惡不近他， 正行心不動， 智審諦寂靜， 是獨行比丘。
不悕望愛語， 捨離惡知識， 不樂多所作， 名解脫比丘。
彼如是比丘， 得脫於有過， 知世間涅槃， 等心不悕望。
心常喜樂智， 及以善寂靜， 於生老病死， 怖畏中得脫。


刀語自割舌， 何云舌不墮？ 若妄語言說， 則失實功德。
若人妄語說， 口中有毒蛇， 刀在口中住， 炙火口中燃。
口中毒是毒， 蛇上毒非毒， 口毒壞眾生， 命終墮地獄。
若人妄語說， 自口中出膿， 舌則是泥濁， 舌亦如熾火。
此如是羂縛， 地獄之前使， 破壞法橋等， 皆是妄語過。
彼妄語之人， 則非有父母； 亦不能持戒， 墮於惡道中。
若人妄語說， 彼人速輕賤， 為人善捨離， 天則不攝護；
自不攝言語， 速疾多瞋恚， 心獲多語說， 常受諸苦惱。
常憎嫉他人， 與諸眾生惡， 方便惱亂他， 因是入地獄。


若捨離身性， 貪著於餘性， 彼人迷真性， 不得脫苦惱。
金性則不能， 除捨諸苦惱， 諦知真性者， 得脫苦不疑。
一切苦生苦， 此苦難得脫， 財於王賊火， 一切皆怖畏。
是故應捨物， 如本來無物， 捨離則受樂， 攝取則受苦。
諦知於身性， 復諦知性相， 喜樂於禪誦， 能燒煩惱山。
是故黠慧者， 觀察身攝性， 眾生知自相， 則得涅槃樂。


比丘非近他， 尚不應近天； 鵝不應近狗， 以其淨潔故。
無我無悕望， 心不求一切， 怖畏生死者， 近王則非善。
住園林塚間， 若平地若山， 則是善比丘， 近王則非善！


天人世間中， 能示安隱者， 非有中苦縛， 世間之凡王。
若無苦惱者， 此乃名為王， 若常受苦惱， 不得名為王。


除禪更無樂， 智者如是說， 離於禪定樂， 更無樂可得。
愚人捨上樂， 唯貪著諸味， 如是癡惡人， 則得衰惱事。
若人樂境界， 常依境界樂， 增長不善法， 命終墮惡道。
若人離禪誦， 捨持戒布施， 剛獷不調伏， 有命亦如死。
若順法行已， 在世間不世， 離法常愚癡， 有命亦如死。
雖有人皮覆， 愚癡同畜生， 以智燈光明， 不照其心故；
若受持戒者， 可得名為人， 一切破戒者， 則如狗不異。
若貪不布施， 惡行不調伏， 則不名為人， 攝在餓鬼數。
若人無戒智， 復無布施寶， 彼人雖有命， 則與死不異；
若行戒施禪， 受持念三昧， 是人亦名人， 應為天所禮。
有功德是人， 無功德如羊， 功德知功德， 彼人則名天。


諸從他所聞， 皆為他人說， 自知離我慢， 彼比丘諦知。
離慢離大慢， 知道知非道， 如是知自他， 是知足比丘。
我慢心甚堅， 心獲而愚鈍， 悕財利供養， 則不得寂靜。


常說利益法， 利益未來世， 彼是善知識， 作知識利益。


眾生先所起， 久時無明暗， 如起智慧燈， 能令滅無餘。
欲癡火能燒， 地獄愚癡人， 智者則不爾， 是故得涅槃。
如是十三法， 智光明能除， 是故畏過者， 常應勤持戒。
拔出自身中， 三種過根本， 以智慧大火， 燒多煩惱薪。


無有反復報， 癩病惡疾苦， 或受白癩病， 無反復如是。


敬塔房像道行樹。


說法前有八。 敬塔二十五。 不持像入廁。 說法復有七。
攜手行。上樹。 肩杖絡囊行。 說法後有五。 是百眾學法。


如蜂取花味， 不壞其色香； 似人行世間， 修善亦如是。
彼此不相違， 正觀其過患， 應自觀其身， 好惡作不作，
汝敷具有不？ 家繫縛脫未？ 猶座而自纏， 如蠶蟲處繭！


汝所親識舍， 無別親舊處。 是名師行法。為比丘尼者若入白衣家，


由集能生苦， 因苦復生集， 八聖道能超， 至妙涅槃處。
所為布施者， 必獲其義利， 若為樂故施， 後必得安樂。


如穢瓶破多穢氣， 耳目口鼻皆穢物， 彼等何者為香潔？
涎眵結及涕洟， 諸蟲雜惡何生愛？ 譬如愚者取於炭，
勤力摩治欲令白， 炭盡力疲白莫成， 無智妄貪亦如是。
如人意欲成潔淨， 多種修治於此身， 百轉沐浴及香塗，
身壞命終歸不淨。


生死無聊， 往來艱難， 意倚貪身， 更苦無端。
慧人見苦， 是以捨身， 滅意斷欲， 愛盡無生。


頭陀不放逸， 塚間樹林中， 常如是處住， 去涅槃不遠，
塵土物敷具， 一鉢復破壞， 根果食知足， 彼人安樂行。
於欲解脫人， 常樂於知足， 善意勇健者， 去涅槃不遠。
不諂誑之人， 遠離於塵垢， 其心如虛空， 去涅槃不遠。


由集能生苦， 因苦復生集， 八聖道能超， 至妙涅槃處。
所為布施者， 必獲其義利， 若為樂故施， 後必得安樂。


是故身自善， 能令彼行善， 自身得寂滅， 能令人得寂。


死大軍來至， 無可求請處， 若其命終時， 不知從何道。
冥冥隨業緣， 莫知路遠近， 命如風中燈， 不知滅時節。
汝言明當作， 斯言甚虛妄， 死虎極暴急， 都無有容縱。
一旦卒來到， 不待至明日， 死王多殘害， 汝應生怖畏。
當知身危脆， 命速難可保， 應勤觀內身， 捨棄多聞業。
求離世解脫， 超拔生死根， 死若卒至時， 悔熱無所及。
今若見道跡， 後無悔熱患， 佛法中堅實， 所謂得道跡。
多聞業虛偽， 應捨莫愛悋。 雖多聞博達， 不獲道跡者，
譬如盲執燈， 照彼不自覩。 若欲求自利！ 必須見道跡。
處眾師子吼， 言辭善巧妙， 敷演諸法相， 分別釋疑難。
能令聽法眾， 皆發歡喜心， 又使一切人， 悉得於調順。
雖有如是事， 臨終心錯亂， 墮於惡道中， 智者所嗤笑。
汝之所說法， 言詞字句滿， 次第說因果， 美味悅心意。
甜如甘蔗漿， 雖能作斯事， 不能自調順， 未斷三惡趣。
自未得解脫， 空用是事為？ 凡夫不可信， 宜速求見諦。
汝有大名稱， 咸云善說法， 雖有空名譽。 於汝將何益？
當觀察內身， 嘿然修禪定， 昔來多聞者， 其數甚眾多。
無常所遷謝， 存者極尠少， 勤苦求名譽， 雖得復散失。
佛說有為法， 一切悉無常。 過去恒沙佛， 成就三達智。
除滅於三障， 一念觀三世， 斯等諸世尊， 名聞滿十方。
今皆般涅槃， 名字亦隨滅， 是故汝今者， 應勤修精進！
捨離於名稱， 專求於解脫。


我今若死者， 與狗亦無別， 迴流沒生死； 如彼陶家輪。
我今可哀愍！ 未得證道跡， 師長垂慈矜， 勸我學禪思。
我不奉法教， 都不習少分， 是故於今者， 不得見真諦。
我執釋迦文， 大明之法燈， 而為無明首， 不能自照了。
以不能照故， 永沒生死苦。


令此一生中， 空過無所獲， 是身如聚沫， 我不深觀察；
橫計為堅實， 不覺死卒至。 專著多聞法， 生於最勝想。
忽為死蟒吞， 悔恨無所及。 如修多羅言， 應當習坐禪。
專精莫懈倦， 滅結之所說。 佛有如是教， 不能隨順行。
悔熱火所燒， 令我心燋惱。 我今甚闇劣， 譬如孾愚者。
於彼六道中， 不知趣何道？ 未知將來世， 得聞佛語不？
周迴三有中， 為遇何等人， 亦不知未來， 為作何事業？
或能喪本心， 興起於三毒， 不修諸善事， 但造於眾惡。
嗚呼大苦哉！ 我為自欺誑， 己得離諸難， 應獲出世道，
云何為癡誤？ 放逸而自恣。


我以斯事故， 倍復生悔熱， 盛夏鬱蒸氣， 猛焰燒燋然。
我之背恩教， 悔熱復過彼， 我今無所恃， 唯當歸依汝。
於後受身時， 觀察莫忘我， 令後值佛法， 復還得出家。
不虛著法服， 願心獲道果， 學問諸餘業， 捨之不復為。
專精求解脫， 更無餘事求， 假使將來世， 求於見諦者。
皮肉及筋骨， 髓脈消乾竭， 身命趣自在， 終不捨解脫。
又願未來身， 常勤修善法， 晝夜六時中， 精進初不廢。


湯藥所不療， 醫師捨之去， 左右咸稱言， 怪哉決定死。
諸親婦女等， 對而悲啼哭， 臨終大恐怖， 驚畏苦難喻。
設當平健時， 知死有斯苦， 誰不發道意， 克獲解脫果。
盛年無患時， 懈怠不精進， 但營眾事務， 不修戒施禪；
後遭重病疾， 諸根如火然， 臨為死所吞， 方悔求修善。


繫心慧無漏， 非苦所能修， 地獄中苦惱， 無有暫樂心；
尚無暫樂心， 云何得繫念？ 以無繫念故， 不得慧無漏。
如是之難處， 云何可救拔？ 地獄受大苦， 不可以方喻。
設復強為譬， 人中死為苦， 少可得為喻， 彼苦恒過此。
如火著乾薪， 無有暫冷時， 地獄苦亦爾， 無有暫憩息。
地獄中陰身， 皆如融鐵聚， 熱惱燒然苦， 不可得稱計。
宜應除懈怠， 晝夜不休息， 勤修於正道， 必使盡苦際。
是故先修道， 剋獲解脫果， 然後以多聞， 而作妙瓔珞。


諸有除貢高， 心意極清淨， 能捨傷害懷， 乃得聞正法。


身出微妙光， 面如開敷花， 光明甚煒煒， 以何業行得？
唯願為我說。


生處於天上， 得是金色報。


誰不樂供養， 恭敬真金聚。 誰不供養佛， 上妙勝福田。
目廣修而長， 其喻青蓮華。 汝昔能興供， 第一最勝尊。
作妙福德業， 獲得如此報。


作何業行獲？ 願為我說之！


而為阿闍世， 以鑽鑽殺我， 命終得生天， 受此極快樂。


大地可傾動， 火可在水居， 如是等可轉， 菩薩不可動。
汝等莫勤苦， 而作不善業， 眾生無慧眼， 久遠處生死。
為利諸羣生， 是故求菩提， 其心樂出離， 必成無上道。
不為世間報， 而行菩薩道， 願成大覺智， 救濟苦眾生。
三千大千界， 珍寶滿其中， 及諸上妙土， 其心不貪著。
汝等愚癡心， 所作不善業， 汝當自悔過， 菩薩不處俗。


正念自守護， 是則善御者， 保藏身口業， 如食處內藏。
真實為真乘， 樂住為懈怠， 精進無廢荒， 安隱而速進。
直往不轉還， 得到無憂處， 如是耕田者， 逮得甘露果。
如是耕田者， 不還受諸有。


為食粳米飯， 及餘諸餚饍， 為是飲食故， 我言是無法。
為以名利故， 毀碎汝家法。


如世間有驢， 與牛形相異， 而逐牛羣後， 自號是真牛。
如是惡苾芻， 成無敬等法， 雖常廁清眾， 而不證菩提。


以說寂靜法， 能斷愚癡網， 如是真導師， 能示眾生道。
若法令眾生， 超度諸有海， 此法最殊勝， 世法莫能及。
若人能供養， 此四種福田， 斯人得善果， 導師如是說。
既得具諸根， 亦得聞佛法， 若行於非法， 後悔無所及。
處處生愛著， 常求於欲樂， 恒貪愛妻子， 不覺三惡道。
念念多諸惡， 種種過所亂， 以心縛眾生， 將趣三惡道。
是惡難調伏， 當求天人便， 是心不可信， 眾生之大怨。
以善聞善見， 無量種修習， 以法調伏心； 如馬得銜勒。


示菩提正路， 畢竟令趣人。 生死險道中， 永斷癡纏縛。
是法無過上， 非世俗所說， 若有聞是者， 能渡諸有海。
若有智慧人， 於此勤修習， 有四種福田， 能生諸善果。
若奉持佛教， 得諸根具足， 不生愛樂心， 於後徒悔懊。
若人於五欲， 常追求耽染， 戀著於妻拏， 當墮於惡趣。
起不正思惟， 積集諸過失， 皆由於自心， 為妄想縈縶。
是心難降伏， 多攀緣欲境， 若能善制之， 獲清涼安隱。
是心如惡馬， 以正法調伏， 聞已當憶持， 數數而觀察。
若人聞正法， 聞已悉明了， 發生於善根， 遠離諸過咎。
由聞正法故， 心淨無垢染， 生踊躍歡喜， 增長於明慧。
由聞正法故， 不造作眾罪； 知業果不虛， 當得菩提道。
由聞正法故， 知佛諸功德， 法為解脫因， 是為真智者。
由聞正法故， 知法相常住， 是故當一心， 於事常修作。
由聞正法故， 解脫輪迴海， 斷種種貪愛， 當證於實際。
由聞正法故， 悟彼生滅相， 具四種因緣， 當明了信解。
由聞正法故， 了知蘊處界， 與生滅相應， 令正智明顯。
是三種過患， 為輪迴之本， 樂多聞正法， 當斷令永盡。
若樂於多聞， 處世無過上， 於動不動法， 悉究諸源底。
是人命終時， 無復諸憂怖， 善達彼正法， 不生於少苦。
能以正智火， 焚燒煩惱薪， 由樂於多聞， 後苦不復受。
若親近多聞， 則生安隱樂， 離放逸燒然， 此為善根本。
當承事耆德， 欣樂彼宣說， 出離老死因， 得證真常處。
了達一切法， 解脫諸障染， 引發菩提心， 多聞為最上。
若習近多聞， 樂欲修正慧， 當以身語心， 尊重常恭敬。
若樂多聞者， 善住於法性， 堅固勤修作， 能越三有海。
若人有多聞， 則具諸財寶， 無聞雖富饒， 愚懵同貧窶。
若人無法財， 遠離於師範， 虛受彼形軀， 常懷於憂赧，
若近惡知識， 生放逸懈怠， 猶如磽田中， 虛擲於種子。
多聞具法眼， 雖瞽亦明覺， 無目無多聞， 是為闇鈍者。
若遠離正法， 依止於非法， 猶如捨良醫， 而求愈篤疾。
諸法無限量， 積學方悟入， 滴雨成駛流， 皆由於漸次。
無始輪迴海， 發起菩提心， 至金剛道場， 成佛果亦爾。
淨心持正法， 不著於諸禪， 非欲境所牽， 決定常安隱。
有智親智人， 當捨離無智， 以智德修身， 斯人甚希有。
以信心求法， 常生於勝處， 設墮險難中， 諸天常拯護。
於暗作明燈， 於病為良藥， 貧乏與珍財， 盲者使能視。
於世間瀑流， 為作彼船筏， 若醉傲放逸， 決定為自損。
是先佛所說， 當具足信受， 令正智現前， 修習忘疲倦。


博學多聞有智慧， 訥口拙言無巧便， 不能顯發法寶藏， 譬如無雷而小雨。
不廣學問無智慧， 不能說法無好行， 是弊法師無慚愧， 譬如小雲無雷雨。
多聞廣智美言語， 巧說諸法轉人心， 行法心正無所畏， 如大雲雷澍洪雨。
法之大將持法鏡， 照明佛法智慧藏， 持誦廣宣振法鈴， 如海中船渡一切。
亦如蜂王集諸味， 說如佛言隨佛意， 助佛明法度眾生， 如是法師甚難值。


如是諸篇聚， 比丘尼應知。 三百四十八。 謹慎嚴守持。
切勿輕小罪， 三塗難出離。 若犯即懺悔， 便是比丘尼。
戒淨生定慧， 三學是佛基。 於中無疑謗， 涅槃自可期。
十方三世佛， 以律為師資。 欲求寂滅道， 精進莫遲疑！


唯有無怨， 而除怨耳。


唯有無怨， 而怨自除耳。


斷骨害生命， 盜取牛馬財， 國土鬥諍亂， 亦有還和合。
汝曹可無有， 種種罵詈者， 其有如是者， 彼怨終不除。
種種惡罵詈， 終不還加報； 其能忍默者， 彼怨自得除。
以怨除怨仇， 怨仇終不除， 無怨怨自息， 其法勇健樂。
亦不教他作， 己身亦不為， 能行如是者， 如雨淹眾塵。
無堅說堅牢， 堅牢不見堅， 彼不解堅牢， 墮邪憶念中。
堅牢知堅牢， 不堅知不堅， 彼解堅牢法， 入於正念中。
猶如人執箭， 執緩自傷手； 沙門不善良， 增益於地獄。
若能善執箭， 執急不傷手； 沙門善自良， 便得生善道。
雖有袈裟服， 懷抱於結使， 不能除怨害， 彼不應袈裟。
結使已除滅， 持戒自莊嚴， 調伏於怨仇， 彼則應袈裟。
處處遍求伴， 無有稱己者， 寧獨堅其心， 不與愚者同！
若處處求伴， 不得如己者， 寧獨自行善， 不與愚者同！
獨行莫作惡！ 如山頂野象。 若審得善伴， 共行住勇健。
遊處在諸眾， 其心常歡喜。 若不得善伴， 獨行常勇健。
捨於郡國邑， 無事如野象。


彼住如是清淨戒， 得無畏說無疑難。 在眾不怖無變異， 不失於義隨問答。
如是眾中而問義， 卒答不思無憂慮， 隨時問義皆能答， 應答諸問心無異。
恭敬長老諸比丘， 上座中座及下座， 能說因本善分別， 解諸怨家欺詐語。
怨家不能得其勝， 亦能調伏於多人， 當為師教而不虧， 莊嚴智慧眾所可。


常樂在空閑， 心定樂精進， 是名諸佛教。】


戒如清涼池， 能生諸善花， 亦如猛熾火， 能燒諸惡草。
戒善持行者， 如鳥飛虛空， 不懼墮生死， 諸趣惡道中。
惡道大毒龍， 無明諸羅剎， 見持淨戒者， 恭敬捨害心。
一切諸如來， 安隱住涅槃， 斷諸惡趣道， 皆由持戒故。
是故諸佛子， 欲求無上道， 堅固諸善本， 持戒波羅蜜。
菩薩應思惟， 善住戒品中； 解脫煩惱縛， 閉諸惡趣門。
若欲持淨戒， 應當如犛牛， 為護一毛故， 守死不惜命。
如是護諸業， 是名持戒人； 如來常讚歎， 所求皆成就。
能持淨戒者， 有如是功德； 是故諸菩薩， 常當持淨戒。
身口意業淨， 諸惡皆不行， 是能到菩提， 一切智現前。
持戒不放逸， 諸善皆堅固， 法中得自在， 能淨諸佛戒。
菩薩持淨戒， 視物無怨親， 等心諸羣生， 見者無怖心。
我住於彼處， 常修不放逸， 是故今得離， 一切諸惡趣。
到第一彼岸， 如是功德地。 是故諸菩薩， 常當持淨戒。
菩薩若欲求， 菩提佛功德， 持戒如犛牛， 常念不放逸。
如是諸菩薩， 是名為智者； 能速到彼岸， 住佛果菩提。


勤修增上定， 此是諸佛教。


執志為專一， 是則諸佛教。


不違戾他事， 不觀作不作， 但自觀身行， 若正若不正。】


彼人於晝夜， 心常不清淨， 為貪覆其心， 常悕望他物。
彼人如劫火， 自體本性惡， 一切所怖畏， 猶如惡毒蛇。
若人為惡貪， 常覆其心者， 恒入於地獄， 及在餓鬼等。
大地獄火中， 熱處既脫已， 若生得為人， 五百世貧窮。
毀面而皺口， 常受於苦惱， 為貪壞心者， 皆如是受苦。
若人捨離貪， 常悕求智慧， 恒有神通力， 則行於善道。
除却心中貪， 猶如閉蛇窟， 若為貪蛇齧， 必定受苦惱。
若懷貪心者， 念念轉增長， 如火得乾薪， 熾然而增長。
愛樂財物人， 恒常悕求物， 死時已到己， 有物皆捨離。
若作惡業已， 終竟不捨失， 彼人為貪縛， 將入地獄去。
財物則屬他， 自得惡業污， 非財見為財， 非樂謂為樂。
惡貪住心中， 見怨如善友， 貪火能燒人， 智者不集貪。
為貪所燒人， 後時入地獄， 世間財如山， 一切皆無常。
云何為財物， 如是作惡業， 唯有愚癡者， 能作如是惡。


不誹謗於人， 亦不觀是非， 但自觀身行， 諦觀正不正。


此三業道淨。 能得如是行， 是大仙人道。】


當觀如是處， 有智勤護戒， 戒淨有智慧， 便得第一道。】


能勝一切憂， 皆共尊敬戒， 此是諸佛法。】


已入於涅槃。 諸戲永滅盡， 尊行大仙說。 聖賢稱譽戒，
弟子之所行， 入寂滅涅槃。】


莫謂我涅槃， 淨行者無護。 我今說戒經， 亦善說毘尼，
我雖般涅槃， 當視如世尊， 此經久住世， 佛法得熾盛。
以是熾盛故， 得入於涅槃。 若不持此戒， 如所應布薩；
喻如日沒時， 世界皆暗瞑。】


施一切眾生， 皆共成佛道。】


若有比丘尼， 放逸犯八重， 當知是一切； 天人中大賊。
恒處阿鼻獄， 經由十八隔， 其餘三惡道， 為己園林處。
百千無量劫， 不聞三寶名； 亦噉燒鐵丸， 寒冰抱銅柱。
如是罪畢已， 生於鳩鴿身， 毒蛇與鼠狼， 蜈蚣百足等，
如是諸雜類， 皆應經歷中。


速脫三界纏縛 同登西方極樂


汝身骨幹立， 皮肉相纏裹， 不淨內充滿， 無一是妙物！
皮囊盛屎尿， 九孔常流血， 如鬼無所直， 何足以自貴？
汝身如行廁， 薄皮以自覆。 智者所棄遠， 如人捨廁去。
若人知汝身， 如我所惡厭， 一切皆遠離， 如人避屎坑！
汝身自嚴飾， 香花以瓔珞， 凡愚所貪愛， 智者所不惑。
汝是不淨聚， 集諸穢惡物， 雖服珍妙衣， 如莊嚴廁舍。
汝脇肋著脊， 如椽依梁棟， 五藏在腹內， 不淨如屎篋。
我觀汝不淨， 猶如五色糞痢疾之糞中有膿、血、粘液、脂肪、腐物，故為紅、黃、白、青、黑等等五種色，
飾以珠瓔珞， 外好如畫瓶。
若人欲染空， 終始不可著， 汝欲來嬈我， 如蛾自投火。
一切諸欲毒， 我今已滅盡， 五欲已遠離， 魔網已壞裂。
我心如虛空， 一切無所著， 正使天欲來， 不能染我心！
墮俗生世苦， 命速猶電光， 老病死時至， 對來無豪強。
無親可恃怙， 無處可隱藏， 天福尚有盡， 人命豈久長？
最脆不過命， 如風吹浮雲， 浮雲壞甚速， 形命不久連。
身死魂靈散， 當知非我身， 勉時力精進， 難得不過人。
生死不斷絕， 貪欲嗜味故， 養怒益丘塚， 唐受諸辛苦！
身臭如死屍， 九孔流不淨， 如廁蟲樂糞， 愚貪身無異！
雖明在宮中， 五欲色味間， 志意不甘樂， 常思幽隱禪。
晝夜觀牕牖， 有天叉手言， 時至今可行， 眾伎皆睡眠。
世間不足樂， 恒與憂惱俱， 恩愛正合會， 當復之別離；
家室轉相哭， 不知死所趣。 慧人見苦諦， 是故行學道。
世間歡日少， 憂惱甚太多， 安由得此苦， 自作不由他。
俗人樂恩愛， 道以為怨家， 富貴是苦本， 如鳥墮網羅。
人命甚速駛， 五馬不能追， 殘命日滅盡， 各各自思惟。
恩愛正合會， 夫盛當有衰， 是故自拔出， 得道當來歸。


手觸若風吹， 此火久乃燒， 見婦女火起， 速燒不待久。


無病乞酥、油。 乞蜜、黑石蜜。 乳、酪、魚及肉。 八種可訶法。


人當有念意， 每食知自少， 從是痛用薄， 節消而保壽。


寧噉燒鐵， 吞飲洋銅， 不以無戒， 食人信施。


白衣在家者， 應多行財施， 餘諸善行法， 今當復解說。


先自修行法， 然後教餘人， 乃可作是言： 汝隨我所行。


真金百千擔， 持用行布施， 不如一團坭， 敬心治佛塔。


人等百千金， 持用行布施， 不如一善心， 恭敬禮佛塔。


百千車真金， 持用行布施， 不如一善心， 華香供養塔。


百千閻浮提， 滿中真金施， 不如一法施， 隨順令修行。


百千世界中， 滿中真金施， 不如一法施， 隨順見真諦。


諸法因緣生， 我說是因緣， 因緣盡故滅， 我作如是說。


假令經百劫， 所作業不亡， 因緣會遇時， 果報還自受！


自說耕田者， 而不見其耕， 為我說耕田， 令我知耕法。


不因說法故， 受彼食而食， 但為利益他， 說法不受食。


假令經百劫， 所作業不亡， 因緣會遇時， 果報還自受。


世尊命善來， 髮落衣鉢具， 諸根咸寂定， 隨念悉皆成。


假令經百劫， 所作業不亡， 因緣會遇時， 果報還自受。


為僧說此語， 義利決定故， 云何得知勝？ 比丘得堅持？


【忍辱第一道， 佛說無為最， 出家惱他人， 不名為沙門。】


忍是勤中上， 能得涅槃處， 出家惱他人， 不名為沙門。


忍辱為第一， 佛說無為最， 不以剃鬚髮， 害他為沙門。


【譬如明眼人， 能避險惡道， 世有聰明人， 能遠離諸惡。】


明眼避險途， 能至安隱處， 智者於生界， 遠離諸惡道。


若眼見非邪， 慧者護不著， 棄捐於眾惡， 在世為黠慧。


譬如蜂採華， 不壞色與香， 但取其味去， 苾芻入聚然。


【心莫作放逸， 聖法當勤學， 如是無憂愁， 心定入涅槃。】


執志莫輕戲， 當學尊寂道， 賢者無愁憂， 常滅志所念。


【一切惡莫作， 當奉行諸善， 自淨其志意， 是則諸佛教。】


一切惡莫作， 當奉行其善， 自淨其志意， 是則諸佛教。


【若有自為身， 欲求於佛道， 當尊重正法， 此是諸佛教。】


【當護持是戒， 如犛牛愛尾， 和合一處坐。 如佛之所說。】


