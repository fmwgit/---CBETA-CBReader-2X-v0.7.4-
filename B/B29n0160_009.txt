大藏經補編數位版, No. 160 金陵梵剎志


朱雀航南繞香陌謝郎東墅連春碧鳩眠高柳日方融綺榭飄颻紫庭客文楸方罫花參差心陣未成星滿池四座無喧梧竹靜金蟬玉柄俱持對局含情見千里都城已得　虵尾江南王氣繫疎襟未許符堅過淮水


不向東山久薔薇幾度花白雲還自散明月落誰家


淪老臥江海再歡天地清病間久寂寞歲物徒芬榮借君西池遊聊以散我情掃雪松下去捫蘿石道行謝公池塘上春草颯已生花枝拂人來山鳥向我鳴田家有美酒落日與之傾醉罷弄歸月遙欣稚子迎


昔臥會稽客因東山名宛然林泉趣猶是謝公情遠墅草全沒空門臺半傾誰知遊衍者偏解慰蒼生


謝墅維青舫蕭臺接紫城到門雙樹立隔岸亂峰迎龍臥曾先達鴻愧獨行蒼生誰繫望懷古重含情


駕言東南遊午飯投僧館山白梅蕋長林黃柳芽短笭箵河際來畧勺桑間斷春暎一川明雪消千壑漫魚隨竹影浮鳥悞人聲散玩物豈能于時吾自懶


彷彿晴雲氣墮影青林隈有日從龍去長空起迅雷


名山多靈蹤古仙探仙迹白忽歸來疑是雙飛舄


道人持經凾坐向盤陀讀經罷寂無聲松風起巖谷


問年看井幹結夏閉山門路夾雙峰起泉流百道喧葡萄纏廢棟蛺蝶舞荒園窈窕堪棲隱逢人未可言

