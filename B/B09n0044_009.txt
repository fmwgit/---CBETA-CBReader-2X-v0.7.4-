大藏經補編數位版, No. 44 入中論善顯密意疏


若離所取無能取，而有二空依他事，此有由何能證知，未知云有亦非理。


彼自領受不得成。


若由後念而成立，立未成故所宣說，此尚未成非能立。


縱許成立有自證，憶彼之念亦非理，他故如未知身生，此因亦破諸差別。


由離能領受境識，此他性念非我許，故能憶念是我見，此復是依世言說。


是故自證且非有，汝依他起由何知，作者作業作非一，故彼自證不應理。


若既不生復無知，謂有依他起自性，石女兒亦何害汝，由何謂此不應有。


若時都無依他起，云何得有世俗因。


如他由著實物故，世間建立皆破壞。


出離龍猛論師道，更無寂滅正方便。


彼失世俗及真諦，失此不能得解脫。


由名言諦為方便，勝義諦是方便生，不知分別此二諦，由邪分別入岐途。


如汝所計依他事，我不許有彼世俗，果故此等雖非有，我依世間說為有。


如斷諸蘊入寂滅，諸阿羅漢皆非有，若於世間亦皆無，則我依世不說有。


若世於汝無妨害，當待世間而破此，汝可先與世間諍，後有力者我當依。


現前菩薩已現證，通達三有唯是識，是破常我作者故，彼知作者唯是心。


故為增長智者慧，徧智曾於楞伽經，以摧外道高山峯，此語金剛解彼意。


各如彼彼諸論中，外道說數取趣等，佛見彼等非作者，說作世者唯是心。

