大藏經補編數位版, No. 88 古今圖書集成選輯（上）


兌方有國兮至聖居之乃示淨妙兮拯此羣疑美蓮月兮煥金色色相永思兮不可得夫人洞此幽贊力祐我往哲福無極人既往道斯存掌王綸沒州尊體有美德貽後昆誕躋妙域參聖神誰謂至道默昏昏


藥師妙法王光被于十方惟皇大聖主文命敷下土二聖合元德廣蓮慈悲力莊嚴成儀形延福于女英女英受茲福亦以流萬族


披聖籍兮覽元功赫神光兮被無窮勿藥用兮醫之王感斯應兮萬福彰棄于梁兮出于唐畜純孝兮思不忘綽大象兮景焜煌洞冥冥兮福穰穰


光彼千界赫璢璃兮勿藥之師號大醫兮不形之形妙相具兮窈冥希夷元功著兮孝婦之烈心不渝兮章施五彩福皇姑兮


菩薩之德相炳而茲憑身以儀之女也孝思不可方思冀冥福于斯欲報之德斯焉取斯


良人下世杳冥冥兮配德追遠心不寧兮裂素表聖為丹青兮昭赫綵繪光儀形兮祐彼君子歸福庭兮


皇矣上仁乃聖乃神厥功備兮有女伊棘孝思罔極厥成至兮聖儀彰之景福將之無有既兮


嚴哉煥乎觀者迴向有類夫朝日初昇圓月始望又若二聖現于空中髣髴乎不知其像我公孝思福應如響於乎聖力巍巍蕩蕩


生如花兮夭如花先笑後號鍾我家喪有殺兮悼無涯哀慈母兮晝夜哭歲一朞兮聲相續懇元聖兮降冥福


嚴哉有赫自爾誠睟容巨力于是并能使往生生彼國餘及未亡無終極


上天報應為福為極有赫大聖與天同力而我景行與聖同德存存如山念念如川大聖拯護同符自然十二願我之事億萬縷我之年


伊聖力溥如天吾何願壽百年


猗經文兮頌聖德非知知兮焉識識我夢願兮末符巨力如四維虛空兮夫何有極


惟我素履景福崇嗟爾至聖元感通有赫大士願力同五綵萬縷相好備一心十指聖靈萃振幽冥兮如髣髴


聖人之體兮有而無迹至人之心兮用而常寂公之小君兮惠性造微我之大士兮慈心莫違保幼子兮貞無悔覿真儀兮常明不昧慈為雨兮惠為風灑芳襟兮襲輕珮


大孝尊親其次用勞其次用力蔣氏之子三者備極誠哉孝德匱竭精素哀空上慈乃繢靈相光儀既備景福隨之並無衡量


五色相宣兮聖質昭明福祥下照兮保佑冥冥


地萬里兮天一極往無由兮來不得解脫願兮慈悲力五色繡兮黃金飾澄氛昏兮圓相開湛水月兮蓮花臺慈眼睠兮獷心迴死別離兮生歸來海為田兮刧為灰身念念兮無窮哉


清淨不染花中蓮捧持世界百億千踴出香海浩無邊風輪負之晝夜旋大雄九會化諸天釋梵八部來森然從昬至覺不依緣初初極極性自圓寫之綃素色相全是色非色言非言


善始一念千念相屬繡始一縷萬縷相續功績成就相好具足金身螺髻玉毫紺目報罔極恩薦無量福


集萬縷兮積千針勒十指兮虔一心嗚呼鑒悲誠兮介冥福實有望於觀世音


百四十心合為一誠百四十口同發一聲仰慈氏形稱慈氏名願我來世一時上生

