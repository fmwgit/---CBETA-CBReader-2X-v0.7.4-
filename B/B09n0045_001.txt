大藏經補編數位版, No. 45 入中論講記

大悲心與無二慧、菩提心是佛子因。


常時受用若成熟，故我先讚大悲心。


如水車轉無自在，緣生興悲我敬禮。


由普賢願善回向，安住極喜此名初。


此菩薩持勝歡喜，亦能震動百世界。


此異生地悉永除，如第八聖此亦爾。


知受用具從施出，故佛先說布施論。


彼等所求諸受用，滅苦之因皆施生。


於是永斷三有流，當趣證於寂滅果。


聖者入滅無彼樂，何況菩薩施一切。


了知自苦極輕微，為斷他苦勤精進。


由於三輪生執着，名世間波羅密多。


所依光明獲端嚴，破諸重暗得尊勝。


身語意行咸清淨，十善業道皆能集。


彼如秋月恒清潔，寂靜光飾而端嚴。


故彼恒於三輪中，二邊心行皆遠離。


生物總根受用盡，其後資財不得生。


墮落險處從他轉，後以何因從彼出。


尸羅田中長功德，受用果利永無竭。


增上生及決定勝，其因除戒定無餘。


如是持戒諸大士，不樂與犯戒雜居。


名世間波羅密多，三者皆空乃出世。


猶如秋季月光明，能除眾生意熱惱。


入此地時善逝子，放赤金光如日出。


分分割截經久時，於彼割者忍更增。


彼見諸法如影像，由此亦能善安忍。


是故嗔他空無益，且與後世義相違。


云何嗔恚而害他，更引當來苦種子？


一剎那頃能頓壞，故無他罪勝不忍。


不忍令速墮惡趣，忍招違前諸功德。


歿後轉生人天中，所造眾罪皆當盡。


永斷不忍常修習，聖者所讚諸安忍。


佛說若彼無所得，即是出世波羅密。


彼亦常時能摧壞，世人所有諸貪欲。


彼等亦即福資糧，復是諸佛色身因。


復欲摧滅眾生暗，此地極利而不嗔。


何地精進最熾盛，彼即第四焰慧地。


較前赤光尤超勝，自見所屬皆遍盡。


靜慮增勝極善知，善慧諸諦微妙性。


現見緣起真實性，由住般若得滅定。


如是智慧能攝取，無眼功德趣聖果。


如是龍猛諸論中，隨所安立今當說。


由喜引生淚流注，周身毛孔自動竪。


當為彼說勝義諦，其勝義相如下說。


或一性故種如芽，亦應可取故不許。


非一故勿許自生，以犯廣說諸過故。


又應一切生一切，諸非能生他性同。


從一相續能生生，稻芽非從麥種等。


非一相續非同類，稻種亦非是他故。


芽從種生終不成，故當棄捨他生宗。


已有重生有何用，若謂無彼過已說。


有何用生無何益？二俱俱非均無用。


他從他生亦世知，故有他生何用理？


說見真境名真諦，所見虛妄名俗諦。


及計幻事陽焰等，此於世間亦非有。


如是諸離淨智識，非能害於無垢慧。


能仁說名世俗諦，所有假法唯世俗。


淨眼所見彼體性，乃是實體此亦爾。


所修聖道復何用？愚人為量亦非理。


若以世許除世義，即說彼為世妨難。


亦覺此樹是我栽，故世亦無從他生。


由其非有一性故，芽時不可云有種。


空性應是壞法因；然此非理故無性。


是故不應妄觀察，世間所有名言諦。


彼觀名言亦非理，汝所計生由何成？


於彼本空影像等，亦起見彼行相識。


二諦俱無自性故，彼等非斷亦非常。


有業雖滅經久時，當知猶能生自果。


如是業滅無自性，從彼亦能有果生。


而不見為餘物相，當知已熟不更熟。


無善惡慧得解脫，亦遮思惟諸業果。


此是為彼不能了，如上甚深義者說。


如是諸法無自性，不了義經亦說有。


故此菩薩住般若，通達唯識真實性。


從一切種阿賴耶，以自功能生唯識。


無外所取而生起，實有及非戲論境。


若時我說夢無心，爾時汝喻即非有。


如汝憶念是我見，如是外境亦應有。


執彼行相以為外，如於夢中此亦爾。


如已覺後三非有，癡睡盡後亦如是。


觀待彼識二俱實，待明見境二俱妄。


無翳亦應起髮心，然不如是故非有。


非是由離所知法，彼能非有此不成。


非離能別有所別，或石女兒亦有彼。


此待成立仍不成，相續不異非理故。


所有自相各異法，是一相續不應理。


即此內識依功能，妄執名為色根眼。


無眼唯由自種熟，此間盲人何不生？


如此無第六能熟，說夢亦無何非理？


是故夢中亦應許，彼法眼為妄識因。


如是能除此妄諍，諸佛未說有實法。


見彼三法亦無生，說是顛倒作意故。


餘觀彼境亦應見，彼定亦應不虛妄。


此有由何能證知？未知云有亦非理。


立未成故所宣說，此尚未成非能立。


他故如未知身生，此因亦破諸差別。


故能憶念是我見；此復是依世言說。


作者作業作非一，故彼自知不應理。


石女兒亦何害汝，由何謂此不應有？


不知分別此二諦，由邪分別入歧途。


果故此等雖非有，我依世間說為有。


若於世間亦皆無，則我依世不說有。


汝可先與世間諍，後有力者我當依。


是破常我作者故，彼知作者唯是心。


經說世間唯是心，故此破色非經義。


何故如來於彼經，復說心從癡業生？


經說眾生從業生，心已斷者業非有。


則遮離心餘作者，非是遮遣此色法。


若許現起真實智，行者五蘊皆非有。


般若經中佛俱遮，彼等對法俱說有。


由是次第知諸法，真實不生世間生。


是於貪着妙色者，為遮色故非了義。


如是行相諸餘經，此教亦顯不了義。


由無所知即遮知，是故佛先遮所知。


應知不了而解釋，說空性者是了義。


此非世間非真實，各生未成況共生？


世間為求果實故，不應多門收集種。


繁華世間有可取，知世有因如自心。


汝意對此尚愚暗，何能正知於他世？


由具彼見同依身，如計大種有性時。


共生及從無因生，故無未說諸大種。


世有厚癡同稠雲，故諸境性顛倒現。


如是無智由癡過，以種種慧觀有為。


慧日破除諸冥暗，智者達空即解脫。


於名言中亦非有，故彼定應自性有。


汝且與彼而辯諍，後責無明眩翳者。


既同不生非有性，汝云何見應非理。


非是世間所見境，故汝所言不決定。


如是諸法自性生，真實世間皆悉無。


復是自性般涅槃，以是知生恒非有。


應一切法皆如是，故不同於石女兒。


非自他生非共生，故知唯是依緣生。


是故以此緣起理，能破一切惡見網。


無性彼等即不生，譬如無薪則無火。


智者說滅諸分別，即是觀察所得果。


若由解釋真實義，他宗破壞亦無咎。


是故若能除貪嗔，觀察速當得解脫。


由了知我是彼境，故瑜伽師先破我。


依彼少分差別義，諸外道類成多派。


此亦非是我執依，不許世俗中有此。


自許不生因盡破，故彼差別皆非有。


不許為世我執依，不了亦起我見故。


然猶見彼有我執，故離五蘊全無我。


有計我見依五蘊，有計唯是依一心。


其我復應成實物，我見緣物應非倒。


生滅無作故無果，他所造業餘受果。


故蘊與心皆非我；世有邊等無記故。


若謂爾時無常我，則汝心蘊非是我。


緣色轉故生貪等，以未達彼本性故。


非依非調非證者，由彼無故亦非聚。


經說依心諸蘊立，故唯蘊聚非是我。


心等諸聚應非我，彼等非有形狀故。


若謂有業無作者，不然離作者無業。


故云了知無常我，永斷我執最希有。


倘此亦能除蛇畏，噫嘻誠為他所笑！


若有異性乃有此，無異故此唯分別。


異如有牛亦如色，我色俱無一異性。


復是六識之所識，亦是我執所緣事。


若謂我是實有物，如心應非不可說。


我與諸蘊既叵說，故不應計自性有。


實法唯見彼二相，離實法故我非有。


非諸蘊依非有蘊，此依諸蘊得成立。


不依支分非支依，非唯積聚復非形。


由離有支則無支，唯形為車亦非理。


如散支中無有車，車於現在亦非有。


此應可取然非有，是故唯形非是車。


故以無所有為依，此中云何能有形？


能生自性不實果，當知一切生皆爾。


由無生故無色等，故彼不應即是形。


彼亦速入真實義，故如是許彼成立。


如車燒盡支亦毀，慧燒有支更無支。


亦許我為能取者，所取為業此作者。


此亦非有常等性，一性異性均非有。


當知此我由愚癡，不觀世許而成立。


若見我我所皆空，諸瑜伽師得解脫。


應知皆如眾生說，由佛不與世諍故。


如觀察車七相無，由餘世間共許有。


果若有因乃得生，當說何先誰從誰。


不合因非因無別，離二亦無餘可計。


此二如幻我無失，世間諸法亦得有。


誰定有宗乃有過，我無此宗故無失。


日影合否皆非理，然是名言依緣生。


如是此因雖非實，能淨慧面亦達宗。


則可配此合等理，非爾故汝唐劬勞。


汝復以惡分別網，何為於此惱世間？


云何而是破法人？由此當知餘能破。


如是廣宣說，十六空性已，復略說為四，亦許是大乘。


非常非壞故，眼等內六法，所有無自性，是名為內空。


並諸法亦爾，色等無自性，是名為外空。


空性之空性，即說名空空，為除執法者，執空故宣說。


由是十方處，由十方性空，是名為大空，為除大執說。


如夢自性離，故大論說彼，名為無初際，及無後際空。


即彼無散法，由無散性空，由本性爾故，說名無散空。


故有為等性，說名為本性，彼由彼性空，是為本性空。


有為無為法，如是一切法，由彼性離空。


各別了知境，此為識自相。蘊自性謂苦，界性如毒蛇，
佛說十二處，是眾苦生門。所有緣起法，以和合為相。


靜慮相能攝，般若相無著，六波羅密多，經說相如是。
四靜慮無量，及餘無色定，正覺說彼等，自相為無嗔。
三十七覺分，自相能出離。空由無所得，遠離為自相。
無相為寂滅。第三相謂苦、無癡。諸解脫，相謂能解脫。


四無礙解相，謂辯等無竭。與眾生利益，是名為大慈。
救護諸苦惱，則是大悲心。喜相謂極喜。捨相名無雜。
許佛不共法，共有十八種，由彼不可奪，不奪為自相。
一切種智智，現見為自相，餘智為少分，不許名現見。


即彼不可得，由彼自性離，非常亦非壞，是不可得空。


說名為他性，實際與真如，是為他性空。


如觀掌中庵摩勒，由名言諦入滅定。


復承善力風雲勢，飛度諸佛德海岸。


入於第八不動地，此地大願極清淨。


已淨煩惱三界師，不能得佛無邊德。


佛子任運澍法雨，生長眾善如大雲。


亦能證入前後際。智能起入百三昧，能動能照百世界，
神通教化百有情，復能往遊百佛土。能正思擇百法門，
佛子自身現百身，一一身有百菩薩，莊嚴圍繞為眷屬。


量等超過言說境，非言說境微塵數。


如是剎那剎那頃，亦現天人阿修羅。


於色界頂證靜位，眾德究竟無與等。


是故正智同一味，妙智剎那達所知。


不知寧知成相違，無知者誰為他說？


如心有相知彼境，依名言諦說為知。


彼力發音說法性，世間由此亦了真。


爾時不生亦不滅，由心滅故唯身證。


眾生未空常利世，離戲論者始能見。


自生雖已久遷滅，仍了無雜現一切。


彼等無餘一切行，於一毛孔皆能現。


及餘一切異生位，一毛孔中皆頓現。


一塵遍於無邊界，世界不細塵不粗。


盡贍部洲一切塵，猶不能及彼行數。


知根勝劣智，及知遍趣行，靜慮解脫定，等至等智力，
宿住隨念智，如是死生智，諸漏盡智力，是謂十種力。


違上非處無邊境，智無礙着說名力。


智力無礙別別轉，遍三世境是為力。


餘法所覆諸勝解，智遍三世名為力。


正等覺智無邊際，遍諸界別說名力。


眼等互生皆了達，種智無礙說名力。


天人鬼畜地獄等，智無障礙說為力。


及九等至諸差別，智無障礙說名力。


盡情無邊並因處，彼彼智慧說名力。


於彼多境智遍轉，清淨無礙說名力。


弟子等慧滅煩惱，於彼無礙智名力。


世有種種行，為多愛索縛，佛以大悲心，咸導至涅槃。


此證真實慧，亦非有別異。故佛為眾說，無等無別乘。


然由佛善逝，具智悲方便，昔曾發誓願，度盡諸有情。


佛令諸弟子，念趣寂滅樂，心修遠離已，次乃說一乘。


子毒母痛亦不及，以是勝依不入滅。


並得罪惡趣，故世成悲境，大悲遮心滅，故佛不涅槃。


如離於本論，餘論無此法，智者定當知，此義非餘有。


開彼頌蕾拘摩陀，望月稱者心願滿。


由見臆造宗，如說有我教，故離此宗外，莫樂他宗論。


或如心蛇頂，所有摩尼珠。願普世有情，證真速成佛。



眾生猶如動水月，見其搖動與性空。


從此由得彼心故，唯以菩薩名稱說。


即住最初菩提心，較佛語生及獨覺，由福力勝極增長。


彼至遠行慧亦勝。


爾時施性最增勝，為彼菩提第一因。


雖施身肉仍殷重，此因能比不現見。


發誓利益眾生者，由施不久得歡喜。


由前悲性非悲性，故唯布施為要行。

彼器隨生諸功德，常能正受住淨戒，勤行布施修悲心，
並修安忍為度生，善根回向大菩提，復能恭敬諸菩薩，
善巧深廣諸士夫，漸次當得極喜地。



求彼者應聞此道。


彼非彼生豈從他？亦非共生寧無因？


彼從彼生無少德。


生已復生不應理。


若計生已復生者，此應不得生芽等，盡生死際唯種生。


云何彼能壞於彼？


異於種因芽形顯、味力成熟汝應無。


若捨前性成餘性，云何說彼即此性？


因滅猶見異果故，世亦不許彼是一。


故計諸法從自生，真實世間俱非理。


猶如現見秤兩頭，低昂之時非不等，所生能生事亦爾。


設是同時此非有。


正生趣生故非有，正滅謂有趣於滅，此二如何與秤同？


此生無作亦非理。

妄見亦許有二種，謂明利根有患根，有患諸根所生識，
待善根識許為倒。無患六根所取義，即是世間之所知，
唯由世間立為實，餘即世間立為倒。


如汝外境夢不生，如是意識亦不生，眼與眼境生眼識，
三法一切皆虛妄，餘耳等三亦不生。如於夢中覺亦爾，
諸法皆妄心非有，行境無故根亦無。



若想當生而說者，既無功能無當生。


若互相依而成者，諸善士說即不成。


若滅功能成熟生，從他功能亦生他。


諸有相續互異故，一切應從一切生。

此中從根所生識，無外所取由自種，變似青等愚不了，
凡夫執為外所取。如夢實無餘外色，由功能熟生彼心，
如是於此醒覺位，雖無外境意得有。



如同有翳諸眼根，鬼見膿河心亦爾。


總如所知非有故，應知內識亦非有。

若時都無依他起，云何得有世俗因？如他由着實物故，
世間建立皆破壞。出離龍猛論師道，更無寂滅正方便，
彼失世俗及真諦，失此不能得解脫。


故為增長智者慧，遍智曾於楞伽經，以摧外道高山峯，
此語金剛解彼義。各如彼彼諸論中，外道說數取趣等，
佛見彼等非作者，說作世者唯是心。


若謂佛說蘊是我，故計諸蘊為我者，彼唯破除離蘊我，
餘經說色非我故。由餘經說色非我，受想諸行皆非我，
說識亦非是我故，略標非許蘊為我。


佛說依於地水火、風識空等六種界，及依眼等六觸處，
假名安立以為我。說依心心所立我，故非彼等即是我，
彼等積聚亦非我，故彼非是我執境。


我非有色色非我，色中無我我無色，當知四相通諸蘊，
是為二十種我見。由證無我金剛杵，摧我見山同壞者，
謂依薩迦耶見山，所有如是眾高峯。


雖以七相推求彼，真實世間俱非有；若不觀察就世間，
依自支分可安立，可為眾生說彼車，名為有支及有分，
亦名作者與受者，莫壞世間許世俗。


能破所破合不合，此過於汝寧非有？汝語唯壞汝自宗，
故汝不能破所破。自語同犯似能破。無理而破一切法，
故汝非是善士許，汝是無宗破法人。



二分無自性，是名內外空。

由是勝所為（去聲），涅槃名勝義，彼由彼性空，是名勝義空，
為除執法者，執涅槃實有，故知勝義者，宣說勝義空。



三界眾緣生，故說名有為，彼由彼性空，說名有為空。


若無生住滅，是法名無為，彼由彼性空，說名無為空。


若法無究竟，說名為畢竟，彼由彼性空，是為畢竟空。


變礙等無性，是名自相空。


若有為自相，及無為自相，彼由彼性空，是為自相空。


諸法從緣生，無有和合性，和合由彼空，是為無性空。


應知有性言，是總說五蘊，彼由彼性空，說名有性空。


總言無性者，是說無為法，彼由彼性空，名為無性空。


自性無有性，說名自性空，此性非他作，故說名自性。


般若波羅密，廣作如是說。


雖常具足滅定心，然恒悲念苦眾生。


此上復能以慧力，勝過聲聞及獨覺。


此遠行地於滅定，剎那剎那能起入。亦善熾然方便度。


諸佛勸導起滅定。


滅生而得十自在，能於三有普現身。


第九圓淨一切力，亦得淨德無礙解。

如極喜地諸功德，如是住於無垢地，當得功德各千種，
餘五菩薩得百千。得百俱胝千俱胝，次得百千俱胝量，
後得俱胝那由他，百轉千轉諸功德。住不動地無分別，
證得量等百千轉，三千大千佛世界，極微塵數諸功德。
菩薩住於善慧地，證得前說諸功德，量等百萬阿僧祇，
大千世界微塵數。


如具強力諸陶師，經久極力轉機輪，現前雖無功用力，
旋轉仍為瓶等因。如是佛住法性身，現前雖然無功用，
由眾生善與願力，事業恒轉不思議。


何佛何剎能仁相，諸佛身行威力等，聲聞僧量如何行，
諸菩薩身若何等。演說何法自若何，如何聞法修何行，
作何布施供佛等，於一身中能普現。


諸佛過去及未來，現在盡於虛空際，安住世間說正法，
救濟苦惱眾生者，彼初發心至菩提，一切諸行如己行，
由知諸法同幻性，於一毛孔能頓現。


妙翅飛還非空盡，由自力盡而回轉，佛德無邊若虛空，
弟子菩薩莫能宣。如我於佛眾功德，豈能了知而讚言，
然由龍猛已宣說，故我無疑述少分。



甚深謂空性，餘德即廣大，了知深廣理，當得此功德。

十方世界佛行境，如其所有微塵數，佛證菩提劫亦爾，
然此秘密未嘗說。直至虛空未變壞，世間未證最寂滅，
慧母所生悲乳育，佛豈入於寂滅處？


