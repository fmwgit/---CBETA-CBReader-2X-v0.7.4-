大藏經補編數位版, No. 44 入中論善顯密意疏

如是廣宣說，十六空性已，復略說為四，亦許是大乘。


非常非壞故，眼等六內法，所有無自性，是名為內空。



諸法無自性，智者說名空，復說此空性，由空自性空，
空性之空性，即說名空空，為除執法者，執空故宣說。


由是勝所為，涅槃名勝義，彼由彼性空，說名勝義空，
為除執法者，執涅槃實有，故知勝義者，宣說勝義空。

如夢自性離，故大論說破，名為無初際，及無後際空。


即彼無散法，由無散性空，由本性爾故，說名無散空。


故有為等性，說名為本性，彼由彼性空，是為本性空。


各別了知境，是為識自相。蘊自相謂苦，界性如毒蛇。
佛說十二處，是眾苦生門。所有緣起法，以和合為相。


靜慮相能攝，般若相無着，六波羅蜜多，經說相如是。
四靜慮無量，及餘無色定，正覺說彼等，自相為無瞋。
三十七覺分，自相能出離，空由無所得，遠離為自相，
無相為寂滅，第三相謂苦，無癡八解脫，相謂能解脫。


四無碍解相，謂辯等無竭。與眾生利益，是名為大慈。
救護諸苦惱，則是大悲心。喜相謂極喜。捨相名無雜。
許佛不共法，共有十八種，由彼不可奪，不奪為自相。
一切種智智，現見為自相。餘智唯少分，不許名現見。


即彼不可得，由彼自性離，非常亦非壞，是不可得空。


實際與真如，是為他性空，般若波羅蜜，廣作如是說。



由本性爾故，色由色性空，聲香味及觸，并諸法亦爾，色等無自性，是名為外空。


二分無自性，是名內外空。


由能遍一切，情器世間故，無量喻無邊，故方名為大。


如是十方處，由十方性空，是名為大空，為除大執說。


三界從緣生，故說名有為，彼由彼性空，說名有為空。


若無生住滅，是法名無為。彼由彼性空，說名無為空。


若法無究竟，說名為畢竟，彼由彼性空，是為畢竟空。

十八界六觸，彼所生六受，若有色無色，有為無為法。
如是一切法，由彼性離空。



變礙等無性，是為自相空。


若有為自相，及無為自相，彼由彼性空，是為自相空。


諸法從緣生，無有和合性，和合由彼空，是為無性空。


應知有性言，是總說五蘊，彼由彼性空，說名有性空。


總言無性者，是說無為法，彼由無性空，名為無性空。


自性無有性，說名自性空，此性非所作，故說名自性。

如是慧光放光明，遍達三有本無生，如觀掌中菴摩勒，
由名言諦入滅定。


雖常具足滅定心，然恆悲念苦眾生，此上復能以慧力，
勝過聲聞及獨覺。


世俗真實廣白翼，鵝王引導眾生鵝，復承善力風雲勢，
飛度諸佛德海岸。



此遠行地於滅定，剎那剎那能起入，亦善熾然方便度。

數求勝前善根故，大士當得不退轉，入於第八不動地，
此地大願極清淨，諸佛勸導起滅定。


淨慧諸過不共故，八地滅垢及根本，已盡煩惱三界師，
不能得佛無邊德。



滅生而得十自在，於三有普現身。


第九圓淨一切力，亦得淨德無礙解。

十地從於十方佛，得妙灌頂智增上，佛子任運澍法雨，
生長眾善如大雲。


