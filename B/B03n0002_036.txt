大藏經補編數位版, No. 2 華嚴經疏論纂要(第1卷-第46卷)

所行清淨願皆滿 及得廣大智慧藏 常能說法度眾生 而心無依無所著
菩薩一切波羅蜜 悉善修行無缺減 所念眾生咸救度 常持佛種使不絕
所作堅固不唐捐 一切功成得出離 如諸勝者所修行 彼清淨道願宣說


永離惡趣諸險難 淨治大智殊勝境 獲妙道力鄰上尊 一切功德皆成就
證得如來最勝智 住於無量諸國土 隨眾生心而說法 及作廣大諸佛事


云何無畏如師子 所行清淨如滿月 云何修習佛功德 猶如蓮華不著水


念欲堅固自勤勵 於世無依無退怯 以無諍行入深法 十方諸佛皆歡喜


慈悲哀愍徧一切 眾生心行靡不知 如其所樂為開闡 無量無邊諸佛法


大名稱者善能演 菩薩所成功德法 深入無邊廣大行 具足清淨無師智


若有菩薩初發心 成就福德智慧乘 入離生位超世間 普獲正等菩提法


佛歡喜已堅精進 修行福智助道法 入於諸地淨眾行 滿足如來所說願


如是而修獲妙法 既得法已施羣生 隨其心樂及根性 悉順其宜為開演


菩薩為他演說法 不捨自己諸度行 波羅蜜道既已成 常於有海濟羣生


晝夜勤修無懈倦 令三寶種不斷絕


所行一切白淨法 悉以迴向如來地


菩薩所修眾善行 普為成就諸羣生 令其破暗滅煩惱 降伏魔軍成正覺


進止安徐如象王 勇猛無畏猶師子 不動如山智如海 亦如大雨除眾熱


