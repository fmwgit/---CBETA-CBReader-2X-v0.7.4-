大藏經補編數位版, No. 55 菩提道次第論極略頌

決定堅實於惡資 諸細且微亦遠離 一切善資能勤作 常不放逸得加持


清淨意樂由彼引 念及正知不放逸 教之根本別解脫 能實心行得加持


唯心雖生三種戒 若無思修覺不成 善為了知菩薩戒 精進勇學得加持


諸功德本恩惠主 如理依止道之根 於善見已多精勤 恭敬依止得加持1依止師


一次得已有暇身 極難得事善了知 晝夜六時恆憶念 生無間斷得加持2人身難得


於邪境妄能寂滅 於真勝義如理伺 寂止覺觀雙運道 迅速心生得加持


若成共道已熟器 諸乘最勝金剛乘 賢種士夫入勝位 穩速入此得加持


實成二種成就根 佛說清淨真言戒 非偽決定得成就 如命守護得加持


密部堅實二次第 如其通達能精進 四次瑜伽勝不捨 如佛妙說行加持


賢道開示善知識 如理修行諸良友 內外災患并障難 最近寂滅祈加持


無始時來正上師 功德受用法不離 地道功德極圓滿 金剛持位願速證


