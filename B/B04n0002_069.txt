大藏經補編數位版, No. 2 華嚴經疏論纂要(第47卷-第85卷)

有無不二離分別 隨順法性如是觀 此智得成入六地 明利順忍智具足


諸行如雲徧興起 不知真諦名無明 所作思業愚癡果 識起共生是名色 如是乃至眾苦聚


如是觀察入於空 知緣性離得無相 了其虛妄無所願 唯除慈愍為眾生


四風來觸無能壞 此地菩薩超魔道 亦息羣生煩惱熱 此地多作善化王 化導眾生除我慢
所作皆求一切智 悉已超勝聲聞道 此地菩薩勤精進 獲諸三昧百千億 亦見若干無量佛
譬如盛夏空中日 甚深微妙難見知 聲聞獨覺無能了 如是菩薩第六地 我為佛子已宣說


了達勝義智自在 成就功德百千億 人中蓮華無所著 為利羣生演深行


知身一一無所有 巧以言辭說諸法 不取文字音聲相 往詣百千諸國土 以諸上供供養佛
智慧自在無所著 不生於我佛國想 雖勤教化諸眾生 而無彼己一切心 雖已修成廣大善
而於善法不生著


時解脫月復請言 此諸大眾心清淨 第七地中諸行相 唯願佛子為宣說


雖明三脫起慈悲 雖等如來勤供佛 雖觀於空集福德 菩薩以此升七地
遠離三界而莊嚴 滅除惑火而起燄 知法無二勤作業 了剎皆空樂嚴土
解身不動具諸相 達聲性離善開演 入於一念事各別 智者以此升七地


國土諸法與劫數 解欲心行悉能入 說三乘法亦無限 如是教化諸羣生


發心迴向是布施 滅惑為戒不害忍 求善無厭斯進策 於道不動即修禪
忍受無生名般若 迴向方便希求願 無能摧力善了智 如是一切皆成滿


種種大願皆具足 以是能令八地中 一切所作咸清淨 此地難過智乃超 譬如世界二中間
亦如聖王無染著 然未名為總超度 若住第八智地中 爾乃踰於心境界 如梵觀世超人位
如蓮處水無染著 此地雖超諸惑眾 不名有惑非無惑 以無煩惱於中行 而求佛智心未足


超過一切二乘行 初地願成此由智 譬如王子力具足 成就甚深仍進道 心心寂滅不取證
譬如乘船入海中 在水不為水所溺 方便慧行功德具 一切世間無能了


化導羣生修正智 若以勇猛精勤力 獲多三昧見多佛 百千億數那由他 願力自在復過是
此是菩薩遠行地 方便智慧清淨道 一切世間天及人 聲聞獨覺無能知


了達三界依心有 十二因緣亦復然 生死皆由心所作 心若滅者生死盡


無明所作有二種 緣中不了為行因 如是乃至老終歿 從此苦生無有盡


無明為緣不可斷 彼緣若盡悉皆滅


愚癡愛取煩惱支 行有是業餘皆苦


癡至六處是行苦 觸受增長是苦苦 所餘有支是壞苦 若見無我三苦滅


無明與行為過去 識至於受現在轉 愛取有生未來苦 觀待若斷邊際盡


無明為緣是生縛 於緣得離縛乃盡


從因生果離則斷 觀察於此知性空


隨順無明起諸有 若不隨順諸有斷 此有彼有無亦然


十種思惟心離著 有支相續一心攝 自業不離及三道 三際三苦因緣生 繫縛起滅順無盡


大士修行解脫門 轉益大悲求佛法 知諸有為和合作 志樂決定勤行道


空三昧門具百千 無相無願亦復然


般若順忍皆增上 解脫智慧得成滿


自在天王在空中 放大光明照佛身 亦散最上妙香雲 普供除憂煩惱者


爾時天眾皆歡喜 悉發美音同讚述 我等聞斯地功德 則為已獲大善利


天女是時心慶悅 競奏樂音千萬種 悉以如來神力故 音中共作如是言


以見一切諸世間 貪恚癡火常熾然 於諸想念悉皆離 發起大悲精進力


