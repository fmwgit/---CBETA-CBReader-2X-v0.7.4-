大藏經補編數位版, No. 147 三階教殘卷

皆共成佛道


若能至心聽、 常得无量樂


睡已當覺悟 勿令睡覆心 汝等勤精進 菩提道自然


眾罪皆懺悔 諸福盡隨喜 及請佛功德 願成无上智 去來現在佛
於眾生最勝 无量功德海 歸依合掌禮 一切誦
如來妙色身 世間无與等 无比不思議 是故今敬禮 如來色无盡
智慧亦復然 一切法常住 是故我歸依 降伏心過惡 及與身四種
已到難伏地 是故今敬禮 敬禮過稱量 敬禮无比類 敬禮无邊法
敬禮難思□ 哀愍覆護我 令法種增長 此世及後生 願佛常攝受


此日已過 命漸減少
當觀此身 念念衰老 一念之間 云何可保 是諸眾等 勤心行道


人生不精進 喻若樹无根 採花置日中 能得幾時鮮
花亦不久鮮 色亦非常好 人命如剎那 須臾難可保 是故諸眾等
勤求无上道


