大藏經補編數位版, No. 141 嵩山少林寺輯志


二室峰爭秀君栖第幾層巖歸依虎跡壑轉斷人踪白石連雲煑黃精雪舂沾衣霞片片遶戶水溶溶徙倚龍潭月盤桓觀松向平雖有約咫尺眇相從


眾壑淵源合飛淙倚伏斜勢吹星海聲折斗牛槎天后摩崖古群公麗藻賒蒲茸穿玉髓石乳芹芽濯足滄浪闊醒心碧落華車廂亦有谷衣若為遐上已欣和暢名賢足怨嗟傾壺臨險仄惆悵渺雲沙


方駕春花內青袍照眼新仙才俱不世吾道孰能馴雨裊垂絲淨風翻落蘂勻煙墟含白羽漲岸青蘋玄瞻緱氏明珠贈洛神乾坤三月麗山水兩心親群鳥還求友雙龍怕近人五噫去梁子百讁滿陳遵矜誕論文日幽偏種藥春好尋梅福跡時事倍沾巾


眾山趨少室古寺堂日奪三花曜泉飛五乳香龕燈懸縹寶半低昂苓术精靈久松杉雨露長摩尼侵隱映梵鐸殷微茫石壁人間有金田異代荒千秋聖諦義萬丈白毫光藤葛春俱蔓雲霞遠益蒼跋陀啟檀越惠遠擅蓮塲三笑從茲去同遊耿不忘馴禽疑解語伏虎欲相將苦更憐桃風前劇太狂


山豁陽城內雲涵潁水東觀臺銜睥睨漏刻隱蒿蓬泉注丹型舊銘湮石磴同風雷遭忽仄天地劃當中禮樂繁周室星辰擁漢宮登臨美人思今古慨無窮


四顧河山勝中原未可方嵩峰連地起洛水接天長有美邢州彥分星列潁陽丰標來自晉詩句妙于唐日有林泉約都無簿領忙三花爭獻秀二室藹生光筆底煙霞滿胸中丘壑藏明珠投客歲夜月想空梁自媿逃名淺獨憐寄興狂春來雲作駕天外羽為裳已度洪濤險欲憑華蓋傍遠心陟絕巘浪跡阻他行日影誰能測仙祗自翔盧敖歸杖穩宗炳靜琴張把酒頻懷友聽鶯幾斷腸雄雌曾合劍風雨會連牀偶有雙魚便因裁寸楮將他時能過訪傲吏是吾鄉


勝地鍾靈異托根自不常千年白玉碣十二紫芝房燦燦珊瑚色熒熒寶樹光風臨三秀動雲護九莖長隱士商山曲仙人瀛海傍披圖當此際盛代想休祥


少室少林寺何年中嶽中人天正南北吾道自西東藤秀三花老燈傳六葉紅我來尋祖義師老振門風步入嶺雲盡坐山月空何須問密印祇自證玄同枕簟清無夢津梁去不窮君看王逸少理得似支公


縹緲神人宅穹窿帝者宮靈蹤千在美利萬方同分野從周啟明禋自漢崇金泥朱闕表玉輦翠華叢指顧天門近吸呼帝座通土圭均日景玉像鎮天中傑閣翔威鳳脩梁駕彩虹青牛曾化樹白每盤空瑤草當階碧璦霞暎壁紅含生歸浩渺列象毓洪濛宸獻通幽遠神功翊運隆坤維資奠麗元氣鬱蕭蔥故檢疑終秘遺碑自昔豐皇恩晞湛露民慍解薰風肅肅虔將祀明明恪在公登封稱奉邑柴望永無窮


傳衣登法席卓錫倚嵩峰自曹溪衍人從嶺逢青林甘露降紺宇碧雲封燈續光常燦添氣轉濃簷窺初入鴿鉢隱舊降龍聽講淹星駕參禪過夜鐘一乘歸淨業半偈豁塵胷潔比箕山雪癯同太室松到來風謖謖定後月溶溶豈礙朱門入還期白社從師應歸正果吾亦重南宗每到臨岐處溪邊見虎蹤


送客閒適揬奇過遠鄉峰紋看錦繡鳥語聽笙簧暎水花饒態迎風竹有香漁樵飲食爾汝話農桑雅喜淳風在兼便苛禮忘忙官真火宅此際暫清凉


誰剖鴻濛開太極包涵元氣鬱蕭森疑經鬼斧中央劈應遇仙軿下界臨穿自雲根通地肺劃從石竇見天心青蘿密抱喬松老碧草紛隨曲徑背倚孤峰惟鳥度面開雙井待龍吟玉漿穴古非難覓丹竈烟寒尚可尋何物羽增小築遂教真境閉重隂寧知柱史非應祀若遇梁公定毀淫屐徒令生俗障飛觴何以塵襟易名表箸神為助違眾更張令獨任引水便應通別澗凭虛從此見長林夢回還憶山靈語去生憎暝色侵幾縷潁烟漠漠一輪嵩月望沉沉清遊轉成陳跡物換星移自古今


達磨面此壁形踪如何辨飛空本無迹遺像終成幻


孤峰接天雲斗絕無可儷欲參斷臂師排雲入天際


跋陀叱水後二祖據峰巔卓錫一以定雙雙玉井泉


二祖覔心時師與安心竟持鉢還峰頭境淨心亦淨


捫蘿陟峰頂頓令猿驚忽爾萬籟發如聞鉢盂聲


槐樹何年植秦時大數待三百尺化作老龍飛


觀相原無相言心即着心蔥菁巖下栢霜雪鬱森森


西來初祖像人天共瞻仰若問祖師禪罪福原無相


登高遠目四野動春耕瞑色澹忘返鐘聲雜雨聲


四山如郛郭蒼翠入高樓樹杪看飛練遙遙潁水流


少室對孤城寒色滿林薄禾黍自垂垂三花何處落


新閣倚嵩山去天不盈咫直北盡浮雲長安何處是


四大非我身况此虛無影我來一仰瞻豁然發省


高閣在天中去天更幾許舉首撼天欲與天人語


千年栢尚存杵臼人難遇自謂無菩提如何更有樹


青童者誰子捧書自來去山高白雲不得語


一峰出木末端整更無奇只有黃雲色東南覆嶽祠


浮丘棲隱地雲白與山青自從仙舉後惟傳相經


當年李道士煉藥峰之下若更來三吾甘棄駟馬


仙人大耳石上采菖蒲漢主無仙骨重逢更有無


漢皇修大禮龍駕此間登可歎三呼後無人問茂陵


峰上無所有人傳一鏡懸若云天上月何得夜長圓


擊象曾有圖似麟亦充貢如何入嵩山斂形不敢動


山頭似虎頭常在此山踞只為守隂符不肯渡河去


古稱雲從龍雨降雲先起望不慰三農漫天亦徒爾


地本屬潁川吾以潁川治但願鳳凰來不願黃金賜


老子出日尹喜彊著書不知金壺墨較此色何如


華蓋最高峰呼吸通帝座不敢發嘯聲恐振星辰墮


直北峰頭水泠泠玉井寒若開蓮十丈人擬華山看


蟠結如龍臥一臥幾千年猶勝南陽客當時臥未堅


羣仙曾會奕奕罷仙蹤絕不似世局長悠悠未可結


王子飛升去千山空月明我來峰上坐猶似聽吹笙


山形真奇絕一柱插青天日月東西轉亭亭不記年


我歎此老翁跏趺常在此不似面壁人空自留隻履


山中見玉人云是嶽神像至今古殿裏精光不可望


玉女何年至天書七字符靈文人不識非是篆糢糊


石作黃金色崔巍何壯哉儻移易水北便道是燕臺


登眺趂朝暉夕陽未擬歸山中積翠色似欲上人衣


太白本庚星化石在此處若教化為人應又騎鯨去


二室如弟兄鴈行左右立此峰獨居前東望常拱揖


山頭瞻洛水滔滔日向東洛京興廢事都在逝波中


离位自文明孤峙無所庇太陽一當空何處容魑魅


怪得滿山紅高巖暎海曙殘霞落水中流下潁川去


山形真似笋誰錫以佳名常作含苞色不聞解籜聲


林是旃檀林外更無雜樹可怪卓錫人不在此峰住


我笑葛稚川迢求勾漏何如嵩山長丹砂亦可就


高峰宛如鉢卓錫有清泉坐到會心處不必鳥巢肩


香不焚香雲氣如香氣似為供如來常傍少林寺


山腰散白雲連天一色碧怪我未得歸峰高礙雙舄


高峰連紫霄轉盻別昏曉因觀日月流方知天地小


五百阿羅漢住世亦無住見色非真實標謂恐成誤


七覺開世迷七花屏塵相分茲黃金身偶現此峰上


有山無人隱山靈轉自驕我向山靈語山林亦市朝


仙人有時來仙人有時去來去兩茫茫仙人在何處


上有清凉峰下有清凉寺願以清凉心消除火宅事


寶勝峰前寺寺亾峰獨存多寶即無寶合掌問世尊


疊嶂鬱參差連雲相蕩中有神仙人光彩真難望


初日紅于染山光相映明人傳是瓊壁我道是赤城


纔御青蓋來又登紫蓋住我自慚我俗山靈當自喻


輦路生荒草山形空翠華浮雲復滿目那得不長嗟


上山采紫薇下山棄山下豈不愛榮華此物終凋謝


山中多藥草因有藥堂名不須求服食無生即長生


青山是主人隱士暫為客主已冐客名客子竟何適


嶽神比公秩望祭夷臣位太室效三呼少室尊一字


從軍不可佩為客不可彈夜夜龍光起只愁星斗寒


出岫本無心從龍亦有會此中可卜居組繫身無奈


金牛臥少室不知幾千齡平地皆蜀道何方驅五丁


山本無消長月自有盈虧此中覺少趣月明山靜時


愛此山中石一色如凝碧振衣陟其巔塵勞得暫釋


山體本常靜霞光只暫明物情偶自值何處用逢迎


孤城堪吏隱春晝早分衙說駕桑田處褰帷看玉華


石光成五色壁立入青冥磨崖姓字猶勝勒燕銘


黛色滿千林清光連四野吾自愛山遊峰頭堪繫馬


山遠往來閒雲眠食穩莫為梁稻謀走入宜春苑


御砦雲連處高城亦石頭乍看如白下只少大江流


海日未生紅雞聲聞四野試問山下人誰是起舞者


山上幾縷雲山下幾片水時聞霹靂聲應有蟄龍起


峰頭瀑布水寒色動諸天遠望青林外還疑疋練懸


千載登封地鑾輿曾此過一片荊榛色幾聲樵牧歌


岸幘坐高峰聊用祛塵俗雲氣蕩寬嵐光送遠目


山名太室古峰名石幔新如何常入室不見幔中人


半空響秋濤翛然下白不似泰山松辱以秦時爵


山足陟山顛天中見天外黃河萬里流隱隱如衣


雙闕拔地起一鏡繞天飛每遇中秋夜遊人不肯歸


突兀峰頭石穿雲復幾重近天常立隼我欲射高墉


仙子本王姬學道辭世榮至今山裏如聞環珮聲


嵩山望洛都一朝一興敗洛都望嵩山萬載常不壞


跋跎臺銷甘露達磨洞鎻慈雲西來文字不立十方武藝相聞


殿角峰標玉柱座前地湧金蓮正趣已上果化城獨表中天


梵剎俯臨雙闕浮圖高出九城洞裏常傳靈異潮音足破迷情


碧樹高連鴈丹崖忽瀉龍泉覆菩提聖種波流十萬福田


新裁居士薜蘿衣偶愛嵩山到翠微聖祖西來本無義野人乘興亦東歸


常持般若覓知音喜有高僧住少林莫怪相逢易分手扁舟不住似禪心


禪棲幽洞三三載法箸名山六六峰隻履無端葱嶺去至今惟有白雲封


名香古殿自氤氳舞劍揮戈送落曛怪得僧徒偏好武曇宗曾拜大將軍


丹崖青嶂燦雲霞殿閣參差帝釋家寶樹珠林生欲滿不知何處有三花


五乳危峰飛刺天長松落落注雲烟雪巖久滅高人


禿枝老幹已龍鍾道是曾衘五品封誰向山中招大隱由來捷徑在嵩峰


鄉心先曉促寒旌却為名山緩客程萬壑煙濛千嶂雪夜猶在半空行


客程行盡太行山又見嵩高紫翠間料得有人山上笑紅塵如海沒朱顏


欲從影裏問胡僧車馬勞勞謝不能縱有洗塵千澗水夏蟲那可叩堅氷


苔甲生生裂水波蒼皮十度手摩挱問君那只高如許漢壘唐基積幾多


雲散煙飛岫亦枯風霜不上老肌膚山中怪事知多少石母生兒定有無


嵩峰聳翠鬱天中二室盤紆鳥道通我欲乘風登絕巘翩躚好看舄翔空


百里花成萬戶春琴堂咫尺絕無塵看山不比來看竹問勝先須問主人


二室中分豁一門岧嶤萬仞上轘轅千秋輦路生春草不待啼鵑已斷魂


太室東來第幾峰孤巖側削半芙蓉親看飛瀑三千尺直透春雲一萬重


八百餘疊涵翠微三十六峰天外飛寒巖別有達磨影時朝霞終不歸


嵩陽宮外碧雲輕秋色年年月倍明騎仙人來往地知他何處試吹笙


幽壑虛嵐太古春前賢遺跡棄瓢新枕流多少高人臥不獨當時洗耳人


潁隂春水抱城阿穀雨朝時布穀多縣尹勸耕車遶雉飽聽于蒍野童歌


縹中峰四望平天風萬里步虛聲擬攀星斗歸闕鸞鳳同聞子晉笙


明霞掩暎御帷想像鑾輿不可尋少室千年山色在看人寂寂古還今


風雨他年上巳時石流瀺灂酒觴遲但看應制唐人句無讓蘭亭數子詩


春流窸窣漾溪彷彿桃紅客更迷時倚晴雲一垂釣石羊外午鶯啼


吞呷隂森古洞紫雲蒼莽一龍吟幽探時擬看神物風雨茫茫不可尋


千秋逝矣美人哉縹天中百尺臺圭刻茫茫人不識猶餘佳氣日徘徊


獨樹祇園歷歲華根柯百畞影龍蛇遊人多作三生夢時逐檀落細花


參差三栢插天中蕭飋長鳴漢代風下馬徘徊還下拜離離麥秀滿遺宮


王子吹笙月滿庭丹霞隱暎旦雲青萬年仙觀留芝檢傳得浮丘相經


縹熊山五月寒中天積素倚巑岏分將群玉峰頭色一半峨嵋頂上看


空門漠漠白雲還雲外春潭鏡裏山獨有鉢龍眠不穩時來行雨到人間


仙源圓折抱嵩流石戴菖蒲一萬秋漢主可憐仙骨少封中只有白雲愁


崚嶒九折入高雲一嶺東西二室分遊宦地如棲隱地北山不必更移文


度嶺穿谿蠟屐勞飛泉如練下嵩高臨流暫濯塵纓色似聽秋江萬里濤


孤城四面四山圍少室雲開出翠微歷歷晴峰三十六朝來各自領春暉


坐久天風白雲嵩門中斷月華分不知子晉仙遊去何處吹笙夜半聞


箕山林水自成隂萬古蕭然洗耳心一自挂瓢何處樹清風習習到于今


匹馬郊行勸稼初即看潁水動春鋤山又過荒蕪地誰引西門十二渠


中嶽中央獨此峰振衣千仞暫從容一聲長嘯秋天碧不是孫登可易逢


御砦梯雲登少室蓮花九頂轉分明朗吟謝驚人句太華如何獨擅名


峰巒疑自太湖分曲曲清流眾響聞石笋浪花能戀客一觴一詠落斜曛


孤村流水漲秋山綠樹風微鳥共閒釣罷玉溪垂落虹白雲偏護石羊


石堂山對潁陽城山下流泉不記名洞裏若非龍臥處何緣歲歲紫雲生


成周禮樂久塵埃弔古強登百尺臺滿目浮雲何處望愁看洛水自西來


獨祇園隔世塵相傳手植自西秦我來不識槐安國時作三生夢裏人


參天三柏倚嵩峰武帝曾經駐六龍閱盡隋唐爭戰色至今不改漢家封


白長飛幾歲華孤松猶自屬仙家丹砂不必求句漏我欲朝餐五色霞


大小熊山列案齊同雲積雪遠天低郊行不見袁安臥獨有寒聲送馬蹄


暝色招提四望平九潭風雨一時生長林豐草情何限都入蕭蕭此夜聲


縈東谷響流泉一水煙波五渡連不信菖蒲堪服食石根靈氣幾千年


少室如屏隱少林松杉翠靄講堂閒來頻對高僧坐便是當年面壁心


五嶽分封代有祠三呼漢帝至今疑黃雲只在東南上風雨天中感歲時


二室春花欲稀朝來一雨澹林霏不知新畝耕多少添得巖泉百道飛


天中嶽色秀芙蓉縹奇雲繞漢封朝暮城頭常自見飛來海外幾千峰


南樓清興倚胡牀雲淨天空夜未央六十峰頭秋月色一聲長篴盡如霜


東閣疎花入曉寒嵩高一望雪漫漫群峰乍可如群玉絕勝峨天際看

