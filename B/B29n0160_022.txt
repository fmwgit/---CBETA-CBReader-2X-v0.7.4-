大藏經補編數位版, No. 160 金陵梵剎志


青溪深不測隱處唯孤雲松際露微月清光猶為君茅屋宿花影藥院滋苔文予亦謝時去西山鸞羣


牕外階連水松杉欲作林自憐趨競地獨有愛閒心素壁題堪遍危冠醉不簪江僧暮相訪簾捲見秋岑


人道青溪有九曲如今一曲僅能存江家宅畔成花圃東府門前作菜園登閣自堪觀疊嶂汛舟猶可醉芳樽料應當日皆無恙苕霅瀟湘不足言


葉脫林稍處處秋壯懷易感更登樓日斜鍾阜煙凝碧霜落秦淮水慢流人似仲宣思故國詩如杜老到夔州十年前作金陵夢重撫闌干說舊遊


溪色涵膏綠溶漾正堪餐十步九還辟清芬襲肺肝渚牙既戢戢岸花亦戔戔潔漚近宜狎賁魴清可捫流念梁陳際甲第繞其堧南澨綺錢結北津銅網繁倒景浸寥曠蒸氣濕鉛丹有時作清遊肅舲輸軒尊泛爵溢朱組簉筵到蟬冠荊偈逞妍曲秦發清彈唯恐懸象墮不憂芳年單繁華隨逝水崇替起哀歎黃鳥背人飛響入華林園


宛轉清溪步扁舟曲曲通竹煙籠畫花雨澹冥濛雪歌蟬墮澄金酒蟻空良遊不知倦遙夜水雲中

