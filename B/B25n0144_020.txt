大藏經補編數位版, No. 144 祖堂集


身現圓月相，以表諸佛體。說法無其形，用辯非聲色。


青山白雲父，白雲青山兒。白雲終日依，青山都不知。欲知此中意，寸步不相離。


道無心合人，人無心合道。欲知此中意，一老一不老。


心空不及道空安，道與心空狀一般。參玄不是道空士，一乍相逢不易看。


今年田不熟，來年種有期。愛他年少父，須得白頭兒。

