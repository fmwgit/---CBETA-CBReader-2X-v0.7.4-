大藏經補編數位版, No. 141 嵩山少林寺輯志


孽后移寶鼎同姓咸析珪獨去謝親寵龍門事冥棲澹泊如素嘗衣褐復茹藜賜器不肯御牀頭委塵泥族人豈不華回首已粉苟榮禍必集達識乃弗迷蟬眾濁中名與嵩高齊


顥然守泰一高臥在幽壤開元始求治賢哲勞夢想詔書起巖扃宸意勤挹仰入京遽還山孰得磨以鞅天子遂其高營室致安養爵祿不可加貪士應泚顙


愛山有癖况此丘壑美高韻拔風塵一見如知己秀色聳遐觀清聲洗凡耳久住嗟未能回首情無已


山足縈清波渡頭枕黑石野花學菊黃山果如丹赤高岸穿林過溝落葉集雲靜正秋空出門雙眼碧


赤日登嶺薰風自南來滌彼溽暑退吹我衣裳開我懷覺清灑我行寔徘徊節彼少室山峰巒鬱崔嵬白雲鎖其巔蒼松盤其隈芙蓉接漢出畫倚天排不說神仙事雲霞亦奇哉平生愛山水此興詎能灰仰止意不盡日夕還登臺何如凌絕頂憑高瞰九垓


遠岫倚天高望入碧雲際白駕吹笙仙人去千歲孤標二室尊四嶽群峰細欲赴小山招幽巖結叢桂


端居厭俗紛逸興懷林莽勝景標靈山秀拔中天敞二室最奇絕芙蓉似仙掌取號寄吾生雲壑空遐想佳辰朱明積雨何蕭爽驅車渡伊洛霽景晨曦朗祥飈鼓蘭橈素波時滉瀁遡流一以眺川原脩且廣沙浦多芳林好鳥遞清響欲濟且踟躕水木坐俯仰丹嶂尚冥濛倏忽煙雲盪風磴掛飛泉中有叢桂長睠彼山中人薜衣閒蘿幌子晉從浮丘出入緱山上携手有良朋駕願長往枕石採芝芩餐霞吸瀣沆行行近山阿去去出塵壤夙心今已諧明發恣幽賞


受命廵中土攬轡日駸駸汝南初訖事飛蓋指嵩岑迤邐來登封厥邑幽以鬱鬱嵩陽宮宛在城北林穹碑紀唐事靈應俱銷沈階前存古栢圍大踰五尋歲月歷千齡老幹何森森龍鱗時剝落風雨長哀吟我來躡芳境坐玩開塵襟因嗟梁棟材乃在煙霞潯盤桓不能去歲晚結同心


清曉戒徒御禱雨謁道宮焚香古像前拜跪肅以恭因之感興亡華構久已空尚有勅撰碑狼籍蔓草中慨想宋全盛鑾輿屢遊從名臣領祠職列辟嚴睟容運往物隨改偉觀難再逢登臨睇煙霞頗愜眺望踪遲回不能去樹杪來長風


少林聳岧嶤有路達蔥嶺半生懷勝槩老得踐真境緇流遠見迓偏袒仍露頂升高縱遐觀頗覺癡緣屏蒲風卷帙艾色侵衣領摩挲前代碑文詞極嚴整掇蔬僧具供飲騎童汲井自拈清淨香作禮古鼎超超昔神師順寂同溟涬而於片石上留此不滅影竺夏雖異轍皆貴能猛省閒雲許分坐禪定畢餘景


茲嶽冠神區方中環四維煙霞晨夕幻矅靈東西馳群峰萬古石芳樹千年枝山駐周王駿途經漢帝輜空巖答清嘯豈異三呼時澹澹秋日光漠漠寒雲移悲風振柯條百草無威孤征感節變惝恍臨路岐瞻北邙道為咏遊仙詩子晉去不復浮丘杳難追何當從之遊服食恒在斯


我登嵩之巔萬壑白雲連不知天路近忽覺有神仙神仙仙令才携手登蓬萊一醉天中閣四望可徘徊徘徊來松風拂我客塵衷歌笑情不極彷彿超樊籠


王子喬乃是皇王之子賢聖之孫宮洞房不稱意駕白尋軒轅虹霓為旗雲為旙飄然乘風上崑崙王子喬去何之朝發暘谷暮崦嵫六龍九鳳相追隨穆王西上不得王母訣胡為元氣獨爾私王子喬去不還社稷功業巍如山猶見九鼎之神姦王城日夕生茆菅爾獨胡為白雲間王子喬空長歎


嘗讀古人詩知有少林寺十年欲往苦無因今朝始得遂初志危峰五乳高插天勢與少室相聯綿青宵簾幕貫星斗白日戶通嵐煙山僧見客喜相迓環立道傍留駐馬蒼忙延入禪中殷勤羅拜法堂下循廊導引看殘碑一一指點談當時崇建祇稱唐宋盛品題亦識蘇黃奇須臾邀我凌山頂直向懸崖覽勝景溪邊洗鉢汲清泉澗底拾薪煑香茗為言此山稱法窩開創緣自僧跋跎一從藏經入中國築臺繹字功居多後來達磨方卓錫九年此中坐面壁功成隻履向西歸尚遺靈影在山石當時慧可皈依斷臂立雪求安心燈燈繼續幾千載妙法相傳猶至今從容問答未及已忽聽蕭松風起層巖徙倚重徘徊但覺煩襟清似洗歸來幽興殊未闌還登鐘閣窮遐觀凭欄獨立久延佇置身恍在青雲端大雄殿西古輪藏金碧熒煌屹相向月下平分寶隂空中每接仙韶響吁嗟好山真可居公程促迫將何如平生塵土滿胸臆安能為我俱消除出門別僧僧送罷又復回顧與僧話他年優詔許歸田準擬相尋結蓮社


鬼鑿山空風滿窟御砦峰高寒瀉玉憑虛不覺天宇低彷彿青雲礙雙足泉飛六月侵人肌石迸新芽薦山少林勝槩冠中州黃鳥流音花繡谷不因省斂來此遊誰削芙蓉洗塵目山僧那識長官心錯把笙簧奏新曲村翁牧子傍我車爭欲搴帷話風俗溫言慰藉良再三重惜我民貧切骨臨風感慨不成吟日落山聲振木


蒼龍蜿蜒潛淵一飛直上嵩之巔須臾雲雨遍八極歸來排立宮之前神物從來變化速頭角崢嶸鱗甲綠長髯鼓動清風生世人錯認栢為骨漢武當年重遠遊旌幢五色翳山頭嵩呼萬歲效三祝聲飛千古遵遺猷惟有將軍心素赤鐵面生寒光射日高標豈肯伍凡材矢與皇家為柱石我來再拜嵩陽宮欲祈哀我民疲癃將軍不惜鞭龍雨我土崇臺偉榭千秋報祀無終窮


昔摩東嶽大夫松今觀中嶽將軍栢偃蓋影走老蛟青怒濤聲瀉寒空碧扶疎掩暎嵩陽宮仙蹕曾經漢武封溜雨霜皮合六抱凌霄秀色敵群峰嵩峰靈氣來千古神降生申應生甫英賢鍾毓應人文遺靈孕出將軍武尚父八十舊鷹楊方叔元老總戎行此栢正同三代將豈爾秦漢可比量貞心早際風雲會勁節曾依日月光龍虎踞蟠稱得地麒麟殿閣待傳芳老來閒退嵩山前顏色蒼古風韻全金鎖綠沈拋暮景巖靜壑得遐年君不見三峰滿山明月無蹤又不見三花樹花落秋風不知數惟有將軍三栢幾千秋壽過子晉邁浮丘將軍將軍天下稀才大真成與用違誰能移置廟堂上莫使風霜冷鐵衣


放歌今幸游嵩山懸崖千仞初躋攀浮丘子晉在何處祇見白雲時往還石牀洞口處處有青壁截斷仙人飄然便欲凌汗漫俯視八表空人寰塵緣未盡恣幽探捫蘿豈惜徒步艱穿雲回首葛衣濕林端香氣芬幽蘭轉松移岫坐超忽遙聞流水聲潺潺山高水遠望不極長風飛雨來山間枕璞難得遇金漿堪駐顏玉室儻名列願乞長生丹舉首一笑出塵網不老渾令歲月閒


罡風吹衣山霧黃松筠遶遶身欲僵攀緣石磴險不上舉頭還有青林岡雲霞遠鎖達磨寺中有山堂說偈事蒼松偃蹇虬龍形石上篆成霹靂字江濤浪擁摘蘆來西域曾踏青蓮臺一朝老坐少林石五乳山峰生紫苔山中秋月明如鏡山下清泉流不盡禪心如月復如泉野壑禽聲天宇淨偶來此地一遨遊登臨直上山之頭雲林杳杳奇如畫恍若三島與十洲鳳聲不聞仙已泯掩靄雲山真列盾千崖掃石看名詩古字蒼苔如虬蚓


望嵩嶽兮乃在伊洛之浦箕潁之隈巃嵸萬仞何奇哉盤礴中原橫九垓隂陽昏曉多變態吐吞日月相縈翠屏孤聳排丹嶂二室東西宛相向諸峰立如欲摧削出芙蓉千萬狀紫峰高處從中起瑤臺紺宇白雲古松偃蹇不知年溪流惟見石齒齒遙接崑崙巔下看扶桑水天際長河一線來鯨掀鰲掣勢難止日觀蓮峰稱最高嵬乎泰華未足恃有峰六十信插天森森劍自蜿蜒玉女青童遞隱見紫微黃蓋生雲煙上有三花之古樹下有百丈之飛泉晴空片片灑寒雪飛蘿懸瀉如珠連我欲乘風到絕嵿恨無羽翰愁攀緣策杖徘徊日將午倏忽隂雷散輕雨長風為我捲浮雲飛來倒掛巖前樹振衣宛轉陟層巔四顧茫茫小寰宇神僧面壁人不知仙子吹笙自舞即欲舉手探月窟廣寒彷彿見銀闕醉把金壺餐綺霞坐看玉鏡邀明月入石室臥雲門那知身外有乾坤劃然長嘯如雷奔萬壑雲霾虎豹蹲山鬼倚巖笑山鳥繞樹喧靈怪恍惚不可測更從何處問真源君不見周家申甫元非偶詩云嶽降理或有又不見盧鴻巖下草生春卜居偏傍洗耳人吁嗟乎靈山自是毓精英古來高士留其名秀色攬結真堪把而我豈終軒冕者紅塵白馬竟何為不如棲息此山下出山日落迷煙霧回首恐失桃源路他年儻得伴松筠買山還許留詞賦


夜坐不厭山中月晝行不厭山中雲雲飛月落興無盡披圖指點崗巒分此圖真形號最古天壤名山惟有五芙蓉日觀在東南蓮花仙掌開西土太行峨峨碧玉間一到嵩丘是中宇携來傍我亦有年何人贈之郭次甫高僧况是惠遠流卜居它日誰為主好勒達磨第一峰寒林夜半生風雨


君不見恒泰華奠九州豫州巨鎮名嵩丘中天照耀白日景后土灌注黃河流往者天皇題寶帙五嶽真形標第一三花隱映玉女臺二峰羅列仙人室曾聞軒后駐雲駢復有周儲吟鳳笙緱氏山頭鸞去鼎湖水上蛟龍迎君看萬乘亦何似古人棄之如脫躧紛紛流俗笑此言肯把山林易青紫世間萬事俱零落何用明珠彈鳥雀因嗟季子狹三河轉憶尚平娛五嶽我今思歸殊未還夢中每每遊仙山頗疑羽翼落天外但覺烟霧非人間君不見謝公李白神蕭爽天姥羅浮夢來往予也頻夢山中遊心知自是神仙流異時最愛安期術擬臥名山采芝术羽化青雲雖未期肥遯丹崖詎為失送君南行洛陽道一望嵩山愁絕倒谿口空餘躑躅花澗中不見菖蒲草薄遊已自厭風塵多病祇堪學隱淪明年定訪浮丘伯為掃雲林作主人


梵闕珠林靜巍巍枕大阿嵐風當戶擁鳥韻隔花多禪室通幽徑金田長亂莎山門環洛水萬籟響清和


周公初建洛昌運此時開天子垂衣坐諸侯執玉來仁風涵九有王氣接三台餘烈今猶在江山遶廢臺


嵩陽有嘉樹漢武號將軍老大空懷寵孤高自出群樛枝懸日月老幹挾風雲正合明堂用誰能運斧斤


僧笛從雲墮翛翛引露旌翠微通樹色虛谷應鐘聲弔古山入尋幽仄徑行當門萬竿竹長日引風清


夕陽在嶺外林壑已黃昏真境藏蘭若幽尋入祇園慧燈明佛界圓月滿空門欲問傳衣法石間幻影存


聞道嵩山峻今知天下奇千巖屏障列二室霧雲移野巢煙樹松風漾石池徘徊為幽興不覺日西垂


披霧縱幽尋頻年說少林到門山雨至遶寺石泉吟花落中天淨松藏太室燈龕耿未滅猶自照禪心


草樹連中嶽煙霞北邙古禪傳後魏巍碣峙初唐地僻鯨音壯峰高韻長浮丘招未去夜夜禮名香


青山迂轡至不顧客程違荏苒惜芳歲留連餘落暉石同僧貌古泉共梵音微亦有箕山對無人禁采薇


兩日登三剎興衰亦漫傷樹交雲榻廢草長石壇荒乞供朝馴鴿栖禪夜怖狼惟餘茶榜在贏得打碑忙


久悔凡夫行今參初祖禪山開諸佛界樹換六朝年聖諦元無法真空詎有詮不知衣鉢外何物是相傳


少林多老祖意若為傳莫學諸方法應參一味禪真心元寂滅妄想浪攀緣季世須龍象題詩獨慨然


嵩山有瑤草白玉如膏流何日攀緱嶺相携臥石樓吐雲騰斗極飛翠滿神州笙飄颻去青天子晉遊


枕簟逢僧舍孤眠夢亦清山雲有夜靜雨多聲欲面九年壁難違寸草情明朝驄馬去猿誤相迎


少室崇朝雨禪房信留攀蘿登絕頂倚石酌靈湫紅粒山椒細蒼煙野樹稠斜陽照林樾何處笛聲幽


五乳峰前路遊人踪跡稀興來成絕賞心醉欲忘歸斸藥分山髓穿雲破石衣夕陽西壑暝洞主掩柴扉


尋真天路杳駐馬嵩峰尖長嘯驚棲清吟落醉髯古碑留法界蒼插高簷我欲頻過此能無世俗嫌


鷄鳴苦塵鞅引得幽潛茗碗雲垂蔬盤霜割甜藥欄封土霡芝砌墮窻簾愧我非仙骨相携盡日淹


客路紆橫嶺禪堂空碧岑徒參留石影未了獻花心草澗繁春色松崖倒夕隂焉能無拘束野興遂幽尋


巖有泉中勝人便景外情雷聲冬不秘雪色夏長生從好非緣用捐煩豈為名晚來忘歸徑樵火隔林明


古洞攀蘿入栖妙獨傳已含石上月不擾鏡中天冉冉蘆江雪翩翩嶺煙晚參惜未悟結鬱在諸緣


會善何年寺雪菴久得名戒壇花雨散茶榜墨煙橫雲淨禪白山空野殿明荒凉僧跡少幽鳥狎堦鳴


石搆池縈曲山腰落細泉流觴浮玉液摘菊點金錢上界疑無地仙源別有天羈懷成小佇落日未言旋


五嶽從中起平生此勝遊紫雲飛絕頂靈氣溢皇州日落諸天莫風搖萬木秋因懷封禪事吟對獨悠悠


凉風吹玉宇吟思獨幽紆松偃前朝舊泉流太液初紫雲封瑞檢仙籟發清虛安得凌霄翼飄飄恣所如


於赫中州鎮明禋鳳勅宣河清凝命日嶽順祝禧年方物蠲常品宮香徹御前共歡呼萬壽不獨漢時傳


珠林雙轡入春色正平分樹杪懸泉溜旌前擁鹿群簿書堪笑我杖履阻隨君崖石應題遍寧無一寄聞


瑤草香生徑金喜得朋良遊非易遇勝景更同登松下盤飛鐘催入定僧前朝多古跡高尚殘燈


樓鐘隔遠遞長夜肅空天月轉鉢峰外僧歸御砦前揮盃花氣入移榻樹隂偏太室遙相對層嵐飛瑞煙


嵩高鎮諸夏四嶽仰岧嶤靈異傳周雅明禋本漢朝煙雲覆萬里峰上層霄我欲求丹訣群仙故寂寥


曉發登封道柴扉盡未開疎林留霧擁野寺傍雲堆僻壤空桃棗枯禾半草萊慚時政拙民瘼正憂懷


巡甸初分洛曾經二室中懷高壁影遙聽少林鐘老檜春雲寒潭夜月空無因陪妙躅行縣儻相從


初祖開初地香臺控碧岑雙泉泓德水五葉散珠林鐘定禪夕山寒寶隂空堂一片月曾印折蘆心


行縣經名剎因風扣梵筵到來諸品靜行處一燈懸證法何曾法忘緣不離緣焚香持半偈超悟了真詮


看山興不盡且復向禪林花落空壇暮燈懸古殿隂翻經貪佛臥聽法伴僧吟少室悠然趣因窺靜者心


翠屏相對處暝色下殘鐘谷靜風飄梵窻虛月度松無生終是夢穩臥已成慵明日登山意還能杖短笻


寺雨人仍過花香酒故隨尋源行水盡披霧看山時樹杪聞清磬苔餘認斷碑虎溪僧送客一笑有相知


少林佳麗地乘興又重遊九日禪堂靜千年古洞幽群山蒼翠合孤峙白雲浮故友黃花共陶然一醉留


塵車衝曉霧嶽樹隱寒雲恍惚三花秀微茫二室分明霞飛嶂影殘雪綻峰紋若聽山神語聲聲祝聖君


自古幽棲地經行入望初仙臺懷對奕靈境慕傳書樹裏盧巖寺峰前巢父居何當結茅宇箕潁共樵漁


一輪松月逈人寰石上藤蘿不可攀綸氏山川圖畫裏梵王宮殿翠微間蘭臺護法天龍寂駕吹笙帝子閒吏隱於斯何獨幸暫遊勝地不知還


路入嵩陽石磴斜叢林處有僧家松籠雲碓舂新穀竹引山泉煮嫩茶壇下久無人受戒前猶見鹿銜花古碑多是先賢筆鐵畫銀鈎更可嘉


獨愛雲林境界幽綠隂蔽日翠光浮棄瓢巖畔排煩熱洗耳溪邊枕細流每有凉風來樹底更無塵事到心頭許由巢父今何在千古箕山五月秋


坐當崖面幾經春悟得安心法更真歸去曾携棺內履幻餘猶現石間身泉通靈井龍常蟄草荒巖鹿自馴斷臂已亡門掩雪祖燈相繼復何人


嵩嶽西行望少林二師遺跡尚堪尋法窩弘敞開基遠影壁荒凉歷刼六六奇峰森梵相雙雙靈井印禪心誰知塵世浮名客也得偷閑一浣襟


太室西頭第一山達磨習隱舊禪足遺隻履傳方外影脫全身在石間松老欲隨龍化去雲長護飛還諸僧出定門猶掩三十六峰相對閒


西入珠宮別有天偶聞清磬落層巔香凝蘭蕙薰仙仗石潄瓊瑤韻野絃白鳥青螭仍護法蒼松翠殿不知年客心酌罷蓮花水獨向山僧扣秘詮


群山突兀白雲綠樹迷茫覆少林石眼泉香清可掬岸頭莎輭翠交侵隱君舊價應須咸衲子新禪未易尋坐待晚風凉似洗幾思移榻就松隂


山雲閣雨晚氤氳崇福嵩陽兩觀鄰武帝駕臨聞萬歲將軍栢在歷千春谺巨石橫樵徑清徹寒潭躍錦鱗遙望神仙何處覔天風颯颯灑衣巾


三十六峰雲氣通何峰寺西何者東林巖霜橫遠亦靜煙嵐日破重還空千山盡歷暮轉碧一樹不落秋能紅漸聞鐘聲出杳靄得路誰憐馬僕功


林谷暝客子入鐘鳴葉落秋山空煙雲細裊石澗底巒岫亂積松中唐碑漢碣蘚字剝猿啼虎嘯蘿燈紅獨坐悠悠息塵想少室影下月出東


萬山微暝一鐘鳴古寺秋倦客情僧本折蘆翻面壁人非騎故吹笙寒催亂木風交響白動虛巖月自生慚愧勞勞不成寐丁丁臥聽早樵聲


東風隨馬試郊坰吹上蒼茫第幾峰春意綠催前澗草夕陽紅送半山鐘雲石潄千年水寺古龍蟠萬樹松日暮渾忘歸路遠太平詩酒喜相從


看罷懸崖瀑布泉小欄修竹裊晴煙叢松不礙巖頭路高岫能侵雲外天隱士有名從異代殘碑無字記當年連鑣有客同清賞把酒賡歌伐木篇


五嶽生來有夙期嵩山登處一何奇西連太華三峰影東接扶桑萬里枝騁步力窮閶闔際放歌聲振泬寥時茲遊最勝誰當記恨少琳琅金薤辭


壯遊佳節似相期嵩嶽登高天下奇策杖俯看鴻鴈影接滿插菊花枝山川俶儻中原地雲霧蒼茫落日時勝槩此生能幾遇尊前醉倒不須辭


少室山前五乳峰振衣千仞許誰從黃河淼淼舒晴練洛邑微微見蟻封足縮羊膓俗駕眼空鰲極盪塵胸乾坤勝地鍾靈異雲雨時時起蟄龍


絕壑何年掛玉龍洗心我一問盧鴻半秋雨落天上十丈白蓮開雲中潁水風高吹不斷嵩門月近照全空縣官更有泉亭約應許山靈識醉翁


名山天下半探奇鳳石龍湫忽在茲皎日一天飛雨雪清風雙壑瀉珠璣浮浮仙洞蘿煙裊翳翳書臺樹影移不見當年盧諫議高山流水動遐思


古林削壁藏金剎秋色隂崖隱紺城千樹紅黃千樹碧一山雲雨一山晴洞靈猶識胡僧面天籟如聞子晉笙踏破紅塵來憩此欲依定影學無生


周公祠宇尚中天一瓣香燒豈素緣景正嵩陽分曉暮山宗黃蓋列曾玄千年臺照寒空月萬井春餘碧樹煙制作至今猶想見當時誰賦黍離篇


遠嶼煙光散夕藍幽尋有客問盧巖疎鐘隱約穿林出古篆迷茫遍石鑱擎蓋蟠松何鬱鬱濺珠飛瀑故潺潺久居城市逢山快况值清秋景不凡


恠得高人勝地潛懷歸客子也須淹三生石上聞仙樂百尺崖前看瀑過眼浮雲從漠漠暎堦草自纖纖問君解組前來否塵世真能吏隱兼


數聲清磬度林霏琴隨僧入翠微絕俗信無塵得到開山真有錫曾飛青峰處處堪容隱白髮勞勞未息機禪榻夜臨窻月臥覺來悟昔時非


秋郊蹇步信遲遲吏隱吾今兩得之天欲假年逢閏月景當適意侍佳兒子長只了名山債老杜空遺亂世詩閑處光隂應自惜野雲溪月未知


令尹追陪樂事偕探幽攬秀亦吾儕山蟠平野寰間少景到中天分外佳疊嶂籠雲連碧落藂林輝日接丹崖十年來徃中州路此日投閒夙願諧


半日谿路始通僧家遙在翠微東目隨飛鳥依青嶂心與浮雲入太空木落秋飈雙澗碧日銜西壁萬山紅到門應看花臺月試問當年面壁功


丹峰黃葉淨秋顏鳩杖芒鞵出舊日脚已曛雙乳洞月明先二熊山融融潁谷瞻雲外歷歷箕峰想樹間獨向空巖慚病體誰將玉屑飯吾還


東來伊洛訪名山二室崚嶒霄漢間石壁雲橫迷鳥道嵩門月出見天蛟龍吐霧晴嵐濕虎豹生風夕草班萬歲峰頭瞻北極恍聞嵩祝動宸顏


亂峰突兀問嵩林福地煙霞望處石壁倚天清漠漠女蘿懸霧碧隂隂落花風定栖禪影樵唱月明應梵音獨坐悠然塵慮息不知身世有華簮


岧嶤嵩嶽與雲連攬勝尋幽洞壑邊古寺紆隨蒼徑轉層崖直傍紫霄懸金鰲日暎氷霜石珠縷空飛霹泉獨憶高風唐諫議宛留真蹟恣攀緣


秋日名山初攬勝青蓮大士舊為家風林晝響千巖瀑繡嶺晴飛百道霞寶相當天流佛日香雲繞座結曇華空門誰解西來意為問恒河幾許沙


偶因行部陟嵩岑蹔駐肩輿訪少林前代古碑蒼蘚合上方精舍白雲山腰雨過龍歸洞樹杪風清鳥弄音一頓忘塵俗慮雅懷渾覺似禪心


百嶮纔登碐磴坡雲四面起山阿原田喜足千家雨野水新添數尺波即見青苗生秀色便聞赤子會謳歌故鄉風土渾相似料得流亡起色多


萬疊峰頭一徑穿亂雲無數水潺湲隨花好鳥啼春晝雨農人開石田松菊久荒仍宦迹音書不斷自常年孤舟遊客雙蓬鬢何日西洲釣晚天


羊腸仄徑曉攀遊步入層霄山盡頭白觀迎泉水細高登崖轉洞雲浮海邊紅日孤九上天際黃河一線流符籙漢封無覔處佇看寰宇小中州


萬峰疊疊漸崚嶒逕入轘轅興轉增黃葉滿前猶作客白雲處且依僧中原月度三更夜少室天開第一乘試望高臺甘露色不妨重藉玉蓮燈


新年騎馬到登封遙望天門第幾重曲坂三三通輦轂群峰六六秀芙蓉吟看少室山頭雪臥聽嵩陽寺裏鐘明日又從清潁去遠尋巢父舊遊蹤


高閣凭虛萬仞顛四圍山色淨娟娟白雲時自封中出玉鏡遙從象外懸曉日氤氳張彩幕秋風蕭瑟韻氷絃飄飄為問吹笙侶月下歸來不記年


六十峰高望欲平何年神降甫申生形分二室盤中土地接三川走上京恠道逹磨能面壁傳來子晉解吹笙逃空我欲成小隱未許盧鴻浪得名


看山投晚寺緣徑入幽林蓮宇瞻弘敞龍宮聳鬱森鈴傳梵語松吹響潮音雲起千巖白泉流萬壑天風飄靜院寶月印禪心翠閃山窺戶金輝閣暎岑蘚埋碑篆古花覆石幢隂愈覺真源迥何曾俗垢侵迢遙懷勝景邂逅愜幽尋借衲依禪寂拈花啟笑吟寄言分教容仙境幸同臨


河洛呈天瑞嵩高協地靈雲連平埜白日擁萬峰青應中為火居方鎮是星上公崇秩祀貝闕儼儀形歷代陳圭壁層巒列障屏函開寶籙絳節引琱軨客有吹笙嶺僧留面壁亭能驂叱馭石亦解談經玉井涵仙液金壺注淨丹砂因頌顯青鳥應時停箕潁瓢無跡浮丘洞自扃栢猶稱漢將槐更肇秦庭演法曾留偈登封早勒銘霓裳侵晚度清梵夜聽暮靄唫楓葉朝霞覆茯苓煙嵐晴裊裊花雨晝冥冥月冷虛堂鉢風傳高閣鈴十年塵外想百念靜中寧倏爾超三界悠然小四溟采真疑汗漫泛泛愧流萍


巫閭控北戶蔥嶺奠西隅茲地隂陽合中天洞壑孤黃樞標正位紫氣護真圖近接浮丘宅藏軒后符疏峰連太乙列館象清都圜宮猶漢築馳道尚秦除肅肅泥書秘森森羽蓋趨仙遊微見迹帝幸暗聞呼露洗千齡栢霜封九節蒲星榆臨砌發月莢應時敷將訪三山記猶迷七聖途今朝陪廣樂直擬到方壺


淨域龍巖上香臺鷲嶺邊山由巨靈闢教以法王傳二室圍蘭若三花接梵筵土中元此地檻外即諸天複岫低岱軒寫澗雲衣披雜樹虹影度飛泉綴牗皆青壁緣堤盡白蓮神猿參講幕馴鴿繞罏煙慧月秋逾徹泥珠夕更鮮谷將鐘迸響潭共鏡爭圓萬刼終成幻三生併是緣願假金力一為照迷川


嘉樹植崆峒年長勢更雄已無秦帝幸尚有漢皇封幹比孤生竹根猶半死桐靈泉玉女灌甘雨嶽神通葉密鶯難度枝樛葛易蒙垂隂九華帳弄影五雲宮色掩重巖翠聲含眾竅風賓來虬蓋偃仙去巢空非因不材壽春秋自無窮


海內稱名剎無如此地偏蓮華九頂出玉乳五峰連甘露瀰金界慈雲護梵天法輪西域轉象教震方傳唐碣推神武秦槐飛斷煙齊心依靜土不是野狐禪


散步長松下時聞出世音山泉煮山茗小啜洗塵心


聞道少林好百年欣此遊金仙杳何處山頂白雲流


境勝神自清魔輕睡難箸孤榻坐更天風語簷鐸


雲崖掛磵石橫玳晚霽試凭闌釣月明珠碎


鼓吹落微月旌旗暎曉林竹山復靜一鳥送清音


秋草連天碧秋雲萬里長日西過嶺少室在蒼茫


甘露臺邊秋月明偶逢曇彥話二生藜牀獨坐心如水夜半空山有磬聲


步入招提日未斜香臺片片落空花少林合是禪棲地常有山僧誦法華


臺前落日塞鴻哀臺下西風潁水來一曲滄浪秋寂寂白雲紅葉好登臺


飛流曾向詩中覔倒硤今從畫裏看不知雪浪高多少能遣茅齋六月寒


疊疊層巒翠欲流峰嶂轉跨中州靈車霞佩杳然去目斷飛雲天際頭


甘露臺前雷雨飛碧巖突兀暎煙扉葛巾野服沾雲濕疑是金牛頂上歸


少室縈太室西松風蘿月近丹梯攀緣欲探金明草回首煙霞路又迷


亭亭御砦禪北兩兩龍泉虎澗西雲霧叢中瞻佛榻薜蘿密處聽猿啼


三十六峰凌紫霞白雲處有僧家影搖絕壁菩提樹香藹空門般若花


崑崙東下海天翠疊嵐重二室開欲訪琳堂問仙藥金童疑在碧雲隈


東周與洞簫回西竺人隨折葦來塵世未逢浮海筏青山空繞謫仙臺


秦槐漢栢瞰扶桑瀚海雲波歲月長獨有游人驚物候六花飛盡又三陽


雲蒸縹出蓬壺雪液嵌空噴玉珠幽棲高士不可見悵望冥鴻天際孤


山僧午夢乍驚回報道高人勒馬來步入叢林最僻處不知塵世有麟臺


蒼茫海日上扶桑禪榻雲夢正長一枕青山天地晚何妨松影轉斜陽

