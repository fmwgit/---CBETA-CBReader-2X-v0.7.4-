大藏經補編數位版, No. 157 楊仁山居士遺書


馬鳴道統。前婆須密。後閼剌那。是宣法性。次第法相。逮阿僧伽。摩訶衍論義該般若識阿棃耶。南北兩宗。文殊彌勒。平等無差。洋洋道岸。信為舟檝念極津涯。華嚴證信。彌陀證念。生佛陀家。有始有卒。以易以簡。萬荂一茄。五教五宗。攝之二論。自在開遮。大宗地本。師說不傳。講樹無花。科葉義枝。先生創通。有聖冥加。迴此法施。總持法寶。醫世瘥。萬卷萬德。萬行所則。普賢願嘉。十二部經。十二門智。文殊悅。此窣堵波。靈骨歸存。昔講堂些。滿字之都。有音如雷。有氣如霞。萬歲不騫。或來瞻敬。福等唵嘛。

