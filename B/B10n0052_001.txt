大藏經補編數位版, No. 52 緣起讚

是故說緣起； 爾時具慧者， 如何不了知， 尊聖教心要， 即諸緣起道。 如是於依怙， 常有稱讚門，
除說緣起外， 誰能得餘者？ 由彼彼依緣， 說彼彼性空， 離此更何有， 希有善教誨？ 愚者執何法，
堅固邊執縛； 智善彼即是， 戲網盡斷門。


希有勝說希有怙， 極善宣說緣起教， 於彼大師我敬禮。


如何能了知？ 尊許若見時， 空即緣起義， 性空與成立， 作所作無違。 若見返彼者， 空則用不成，
有用則無空， 墮苦惱險處。 是故於尊教， 極讚見緣起， 彼亦非皆無， 及以自性有。 無待如空華，
故無依非有， 若性有彼生， 待因緣相違。 是故除緣起， 更無有少法， 故說離性空， 亦無有少法。
若法有自性， 則說無涅槃， 及無戲論滅， 自性無滅故。 故於智眾中， 發大獅子吼， 數唱離自性，
善說誰能難？ 况無少自性， 及依此此生， 建立皆成立， 二不違和順； 即由緣起因， 說不依邊見，
此善說即是， 尊無上說因。 此皆自性空， 緣此此果起， 二決定更互， 無障為助伴； 除此更有何，
為甚奇希有， 以此理讚尊， 成讚非由餘。 若有為愚使， 與尊作仇隙， 彼不忍無性， 妙聲有何奇？
若受行尊語， 珍藏緣起法， 不忍空性吼， 我說此為奇！ 緣起是無性， 無上引導門； 若即由彼名，
返執有自性， 今有何方便， 導彼眾生趣， 勝聖善行階， 無比尊喜導？ 自性無所待， 緣起有待作；
何能於一事， 二無違和順？ 故說緣起法， 雖自性本離， 然似彼顯現， 此皆如幻事。 說如尊所教，
無有少敵者， 能如法求過， 善達即由此。 何故由說此， 於見不見事， 遠離增益執， 及損滅過故。
緣起道因相， 見尊說無比， 由此證餘語， 是量起決定。 見如義善說， 有隨尊學者， 衰損皆遠離，
滅眾過根故。 由背尊聖教， 雖久依疲苦， 後後過如呼， 我見堅固故。 希有諸智者， 善達此二別，
爾時於聖尊， 豈不從髓敬。 縱於一分義， 得少許決定， 尚與彼勝樂， 况尊眾多說？ 噫愚壞我慧，
於如此德聚， 雖曾久歸依， 未知德少分！ 然幸將近終， 命相續未沒， 於尊略生信， 想此亦善根。
說中緣起說， 慧中緣起智， 二如世勝王， 尊善知非餘。 盡尊所垂教， 依緣起性轉， 彼為涅槃故，
尊無不趣寂。 美哉尊聖教！ 隨至誰耳道， 彼皆趣寂故， 尊教誰不持？ 能降諸怨敵， 離前後相違，
與眾生二利， 此教我生喜。 尊為求此故， 經於無量劫， 數捨諸身命， 親愛受用等。 由見何法德，
如鈎釣諸魚， 能引尊意法， 未親從尊聞； 自恨善根劣， 由彼憂惱力， 我意終不捨， 如母意隨子。
於此思尊說， 相好勝晃耀， 光網徧圍繞， 大師妙梵音， 此作如是說， 能仁妙影像， 顯現於意中，
如月治熱惱。 於此奇勝教， 諸不智眾生， 周徧起糾諍， 如跋嚩囉草。 由見如是相， 故我多勵力，
隨順智者行， 數求尊密意。 次於自他宗， 修學眾教時， 後返以疑網， 徧燒惱我意。 尊授記龍猛，
釋無上乘法， 遠離有無邊， 教軌夜開園， 無垢智輪滿， 無礙遊虛空， 除邊執心暗， 映邪說星宿，
吉祥月善說， 日光鬘照顯， 由師恩見時， 我意獲安息。 一切佛事中， 語事為第一， 彼復因此故，
智由此念佛。


皆由尊重深恩故， 此善迴施諸眾生， 成善知識攝受因。 願利者教盡有際， 不遭惡分別風動，
達聖教理於大師， 獲得信忍常充滿。 願一切生捨身命， 住持能仁妙教法， 光顯甚深緣起性，
雖剎那頃不慢緩。 願勝導者無量難， 殷重為心所成辦， 由何方便令此增， 晝夜專注恆思察。
淨勝意樂勤彼時， 梵王帝釋護世間， 妙黑天等護法眾， 恆為助伴無暫捨。


