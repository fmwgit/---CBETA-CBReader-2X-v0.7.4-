大藏經補編數位版, No. 2 華嚴經疏論纂要(第47卷-第85卷)

不可思議菩薩眾 亦在空中大歡喜 俱然最上悅意香 普熏眾會令清淨
自在天王與天眾 無量億數在虛空 普散天衣供養佛 百千萬種繽紛下


於一毛孔放光明 普滅世間煩惱暗 國土微塵可知數 此光明數不可測


或現出家修世道 或現道場成正覺 或現說法或涅槃 普使十方無不覩


佛住甚深真法性 寂滅無相同虛空 而於第一實義中 示現種種所行事
所作利益眾生事 皆依法性而得有 相與無相無差別 入於究竟皆無相
若有欲得如來智 應離一切妄分別 有無通達皆平等 疾作人天大導師


即時菩薩解脫月 知諸眾會咸寂靜 向金剛藏而請言 大無畏者真佛子
從第九地入十地 所有功德諸行相 及以神通變化事 願聰慧者為宣說


慚愧福智皆具足 志求佛智修廣慧 願得十力發大心 三世諸佛咸供養 一切國土悉嚴淨


以悲愍故入後位 戒聞具足念眾生 滌除垢穢心明潔 觀察世間三毒火 廣大解者趣三地
三有一切皆無常 如箭入身苦熾然 厭離有為求佛法 廣大智人趣燄地 念慧具足得道智
供養百千無量佛 常觀最勝諸功德 斯人趣入難勝地 智慧方便善觀察 種種示現救眾生
復供十力無上尊 趣入無生現前地 世所難知而能知 不受於我離有無 法性本寂隨緣轉
得此微妙向七地 智慧方便心廣大 難行難伏難了知 雖證寂滅勤修習 能趣如空不動地
佛勸令從寂滅起 廣修種種諸智業 具十自在觀世間 以此而升善慧地 以微妙智觀眾生
心行業惑等稠林 為欲化其令趣道 演說諸佛勝義藏 次第修行具眾善 乃至九地集福慧
常求諸佛最上法 得佛智水灌其頂


滅除一切眾生苦 復於頂上放光明 普入十方諸佛會 悉住空中作光網 供養佛已從足入
即時諸佛悉了知 今此佛子登職位 十方菩薩來觀察 受職大士舒光照 諸佛眉間亦放光
普照而來從頂入 十方世界咸震動 一切地獄苦消滅 是時諸佛與其職 如轉輪王第一子
若蒙諸佛與灌頂 是則名登法雲地


如是一切咸通達 一切化用大威力 諸佛加持微細智 祕密劫數毛道等 皆能如實而觀察
受生捨俗成正道 轉妙法輪入涅槃 乃至寂滅解脫法 及所未說皆能了


十方無量諸眾生 悉得聞持持佛法 於一佛所所聞法 過於彼數無有量
以昔智願威神力 一念普徧十方土 霔甘露雨滅煩惱 是故佛說名法雲


一舉足量智功德 乃至九地不能知 何況一切諸眾生 及以聲聞辟支佛


三世法界無礙智 眾生國土悉亦然 乃至一切佛功德 此地菩薩智光明 能示眾生正法路
自在天光除世暗 此光滅暗亦如是 住此多作三界王 善能演說三乘法 無量三昧一念得
所見諸佛亦如是 此地我今已略說 若欲廣說不可盡


三如鞞陀發妙華 燄慧道寶無有盡 譬如仙山仁善住 五地神通如由乾 六如馬耳具眾果
七地大慧如尼民 八地自在如輪圍 九如計都集無礙 十如須彌具眾德


九地思量微妙義 出過一切世間道 十地受持諸佛法 如是行海無盡竭


第八置在金剛幢 第九觀察眾稠林 第十灌頂隨王意 如是德寶漸清淨


天諸采女無有量 靡不歡欣供養佛 各奏種種妙樂音 悉以此言而讚歎


或見如來具眾相 轉於無上正法輪 或見遊行諸佛剎 或見寂然安不動


其心寂滅恒調順 平等無礙如虛空 離諸垢濁住於道 此殊勝行汝應聽


獲得無數諸三昧 亦善了知其作業 最後三昧名受職 住廣大境恆不動


十方國土碎為塵 可於一念知其數 毫末度空可知量 億劫說此不可盡


