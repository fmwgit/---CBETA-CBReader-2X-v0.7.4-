大藏經補編數位版, No. 169 朝鮮寺剎史料

測不可測 玄之又玄 執繩易或 摸眾多偏　其一
迦葉矢謨 達摩肯搆 默而識之 於是乎就
祖祖奉揚 師師傳授 去聖彌遙 承基漸謬　其二
誰興復者 自有其人 天鍾正氣 岳降惟神
孤摽拔俗 偉度超倫 纔從丱歲 即慕弘真　其三
杇宅罷遊 緇流染學 戒律嚴持 辯才卓犖
道在日新 心由宿覺 業精勤 存誠貞確　其四
遐踰淮海 直詣越邦 騰名講肆 寓日經窓
攻堅不輟 覩與無雙 三乘載牽 四眾皆降　其五
箭重逈舟 珠靈返浦 猶奚入 似孔居魯
宏敞法門 獨為慈父 化洽彌天 仁霑率土　其六
曇花再艷 慧鑑重輝 五朝前席 萬乘樞衣
攻周救溺 理極知徵 汎若而退 侗然以歸　其七
疊嶂臥雲 幽溪漱石 猿鶴相隨 塵埃轉隔
志籍閑安 時當變易 命也非常 觀之自適　其八
無滅而滅 不終而終 釋網如賓 宗林復空
龜碑乃斷 鴈塔斯崇 累更浩劫 長播高風　其九


而恒而行萬古常鮮


山名天子 不杇者誌


百倍光價 山靈鷰賀 頌以萬化
天高地厚 咀麗含華


姓慧心善 靈績不泯


皎皎隱月碧波深 寶釰當門佛祖心
納納乾坤胸裡藏 嗚呼不泯△△外
重重利海掌中檢 當寂為先覺樹陰


層巖斷壑路難分 空響時從地底聞
灑向峯頭讖作雨 香山十勝皆仙境
磨來石面皚如雲 三瀑由來迴不羣


法王峯勢太虛憑 石窟龍吟送雨徵
始信西方真淨土 深夜更覺靈光發
回看下士似蒼蠅 悄坐蒲團睡未能


如無上院失香山 一面雲開翠壁環
鶴翥盤中抱寺 空門寂寞終難住
瓊鋪玉散下成灣 僧自留奇我自還


法王峯勢薄青天 庵在銀河萬丈巔
誰敢窺側龍竇下 石光如玉無纖穢
吾能平步虎臺前 都欲同磨凡俗緣


別座荷峯瑞伯 副片手宋雲峯
化主麟巖文性


遙向春宮壽福求 白雲咫尺一鍾浮
祗園蒼鬱晴猶雨 民事關情無夢寐
法界清凉夏亦秋 扁舟明日下長洲


捫蘿涉龍瀑 喘息撑脅腹
玉笛杳仙蹤 不由攀躋勞
鍾磬宛西竺 安有清爽福
蹔憩祗樹陰 援筆題為時
斜陽轉巖麓 留與運師讀


鑪氣晨飄接御香


八域禪法教授門
世間亦有平田地
月明天上玉樓空
春暮仙間花雨紅
端坐虛懷泯是非
固知忠節驚人世


誰知王舍一輪月
萬古光明長不滅
寶筏流通三法界
慈航普濟億生靈
水流花發非空性
海晏河清是佛靈


聽世無聲南海潮


丹悃指揮十萬兵


身乃災本不應輕動


本拱浮雲細細輕


角立願德 巍巍妙香 壓于眾岡 賢聖之域 △石為鍾
舍利在中 △△△池 福罔極我 君永年我 妃祿延我
儲毓德 樂職惟臣 守業惟民 澤洽于國 △此願心
如石如金 罔或少忒 臣作銘詩 重在祝釐 時萬時億


靈符妙契秀骨超凡 蚌珠出海龍鏡發函 失恃無依千里負笈
淹貫諸家卓然自立 乃超覺路遂登法席 祖月重輝羣昏一廓
餘事詩聲上徹颯宸 殊恩異渥榮耀千春 身雖巖穴忠不忘君
遇難一呼義旅如雲 協助天戎憑仗靈佑 驅餘腥穢福我寰宇
出而濟世名動華夷 入而修定法門宗師 在掌明珠虛明自玩
儻來榮辱如夢一幻 瞻彼妙香與夫金剛 寔惟淨界宜我法王來往諸天百靈獲持
乘化返真去又何之 功紀人間道在山中 一片貞珉萬古莫滅


尋其緩步洽入畵中 四時佳景造化無窮
山削筆峯千年屹立 閭閻撲地炊烟朝暮
湖開墨澤百里流通 樹木叅天濃陰北東
秋色躍金江清月白 年鶯得句青襟詞客
春光錯繡柳綠桃紅 觀魚垂釣白髮漁翁
卜居勝景管領風物 △△△△△△△△
偃仰其間樂在摠公


日登道塲 三千土疆 大悳之崗 其天俱長


差官馳聞 宸心乃嘉 工役畢舉軒簷重煥 潛德斯著其光丕顯
猗歟 神聖丕承無疆 豈唯肯構實慕羹墻 佳氣鬱葱于茲萬年
貞珉斯刻永壽其傳


生靈蒙福海左右區 禪劫難逃嘻烏夜投 重宸曰咨締構不遲
往欽來宣帑金先施 財幣坌集匠石爭趨 一新改觀鞏固基固
聖德如海慈航泛彼 政珉紀槩現光仰止



△妙法爰自能仁所宣西軋首出東震臚傅諦分真俗理應機緣導迷歸正憑實假權　其一


大教既周群生胥悅惠曰流光岸谷皆徹慈雲灑潤蒿蘭不別去　聖逾遙遺風欲絕　其二


其誰紹者唯我尸之誕鍾恭氣端逆明時辭親詩愛捨素從緇釋林萼鳳誣囿著龜　其三


懇發菩提口修般若內究空宗外工儒雅品匪地前譽魁天下福智相嚴比倫盖寡　其四


賢再出無着重生德瓶恒滿心鑑轉明桑門鍊行藥闥馳聲瑤皇請益寶世飛榮　其五


為萬乘師合開道普祐邦家永堅懷抱崢歲阽危圜封告老盧阜于歸高年是禱　其六


身雖不滿倫也云亡醍醐輟味簷蔔歇香笭宰茹歎暗斷膓棃夷軫慟如喪爺孃　其七


吁哲第之蜂屯感遺言而慕甄北沒之先芬勒南刊而後諭儻海塞以河或人新而代故庶淑德與雄名亘將來而有裕　其八

雪岳有禪顛俱雪 不特其顛心亦空 眼底東流浪激雪
羞天下羞擬刷雪 看三字額志歸雪 物事一危孰為雪 撮概銘刻石又雪


洲南贍部孰最為 吾師三昧久積功 惟岳降靈於斯妙餉



同來青眼客信宿白雲家好是題名處天香也吐花


客醉盃中月僧問物外家吾王千萬壽金拂點蓮花


溪山詩客路風月主人家真境金濃畫筆生變態花


地鎮江山勝天開造化家收欲靈鷲會尚對未拈花


乾化年間法宇成溪山如畫俗塵晴遠峰明月諸天夜落日寒鍾萬古聲造物無窮供大觀幾人到此誓平生長夏庵留猶未足更向高坮住姓名


八洞頓忘步自遲玲瓏慧月滿香地鳥傳佛法群群念螺削天工谷谷奇蓮社客留同白傳梵軒僧起說玄師慈悲欲借觀音聲大池生靈賴普施


萬事無喧此夜間何來尊佛臥青山僕天曉起行裝促始覺人生不暫閒

為善量樂今見君子人之普施 極樂道場廣開八萬
諸藏之內 光明寶室高出三千六界之中 願無不成誠有所感
粵以大殿之剏建 掎乃檜越之眾仁 基尊釰角之東靈光昭著
座臨薩水之北神德闡揚 富貴兮子孫兮有至誠則可見
壽命也康寧也其何福之不除 神所降監 孰不欽歎 言念成道菴之特設
迄今千萬年之菴過 雨洗風磨棟樑易致襄杇之患 星流月換砌壁難免傾頹之歎
所以法境之緇徒每有衛護之道 抑亦叢林之禪客詎無補葺之心
迨茲辛卯之春 庸供重複之舉 濟苦海之深溺門臨慈航
示昏衢之大明庭設慧燭 都匠及時赴役果是陰隲之功
法師卜日開基無非神明之助 肆將勸善之誼 仰埀仁之心
表厥華額 為綴一篇 勉爾後人 同志嗣葺



十二花宮瓦海連晨鐘暮皷各紛然銀灣日照壺中地翠頂雲凝畫裡天新柳毿毿鸎四月古松落落鶴千年此生猶有名山福竹杖芒鞋訪羽僊

佛日初照慈雲為經浩刼單傳囑付丁寧問其誓願孰非施舍
義海茫茫津逮者寡福國多佑高僧應期
卓錫一喝魔軍難披天晶月朗波恬浪平優曇鉢華涌現東瀛歸慶赤縣返真青蓮
肅穆鍾魚禪燈孤懸名流竹簡道存貝葉寂鄉鉢寺交暎眉睫
報祀伊河蒲饌自官倘布靈貺長蔭旃檀 麻稻竹葦匝域蓊若匹周富庶媲唐耕鑿
八萬四千子孫同樂



西嶽矗天金精峻　鍾生異人緇流之俊雲鶴浩湯八表周瞬蓬萊暮宿方丈朝軔　俯視醯鷄啞然一哂薩摩州人操戈犯順踐我疆塲我耄齕師時奮然杖劒趣覲洒泣龍灣忠赤披進　號召義旅雷動風迅釋爾稻帔蒙以甲楯　捨爾軍持鍜乃予刃錞于勒兵山谷皆震法興之會牡丹之陣賊遇敗逃大肆蹂蹸奕奕三都載歸載汛鯨觀既築鑾駕旋軫凱還之日飄然納印丐老甚力上亦垂愍進義動合繩準　亦有松雲高弟之遴跨越重溟風曉威信南蠻守條永絕邊釁師弟二人并效忠藎於皇聖祖既紆獎引我后曠感祠典罔恡海南密陽祠屋嶙嶙我儀茲邦即境愈襯焚唄遺音風猷未泯煌煌賜額榮若被袗遺像在堂凜若英藺咨爾西人來瞻來認各勉爾忠蚤夜敬慎如大寶珠作山門鎮五兵自鎖國威益振南金大貝歸我環賚　福我壽我年穀熟物於千萬春祝我堯舜


峯巒粉雪湧泉金水仰控禎左右峙維天設險三韓將統一漢將安四面奇蹟九苞斯翥窄堵斯白頭其界黃海其派府襟潮汐南北不忒愛正其芳國師連塲王師事與松匙臺層依俙法塲彷彿福城鳳郡經南黃岡繞北智異楓岳分鎮四界廢興萬變八方風雨人傑地靈圓顱與叅一山一水揭茲貞珉洞仙飛天德月高懸九月妙香稽首蕃稱山自不莽一域樂離正王穆世月日王


地形磅礡山靈衛心源為號面場其勢逸士韻釋相繼遊憩粵惟牧老創開影堂暨厥嘿師重繕普光興廢數成毀無常棟宇傾頹金碧漫漶緇徒合辭銳意輪興琳宮隱暎寶璀璨恒沙日月萬古長燭煙開翠微塔聳丹壑紀蹟貞珉永垂無極


維此燃燈　因佛獲名　永平肇宅　貞觀再營　云胡中葉　天勿日降禍萬間禪宮三月楚火　時宰柳公鳩財重設物若夫來工似鬼沒華搆依昔　嵬觀光前　久矣師教子載永傳


山名九月並生東寺號燃燈繼佛燈月照長空光不滅燃燈暗室照無窮　觀察使兼巡察使李公寅丙　溫陽後學方珣撰序銘書　邑宰通政大夫李公碩寬靜影堂月松大師行習　嘉善三南動攝釋平仲篆　篆　篆


雲山地靈　寺立相換　佛安厥榻　願納青錢　步步雪草　易而新造　僧樂其所　傳千萬古

