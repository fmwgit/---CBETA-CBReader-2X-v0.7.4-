大藏經補編數位版, No. 65 菩提道次第略論


佛說經咒二道軌，二種之中顯教類，闡揚佛語諸論典，能生辯才諸妙論，是易顯現真教授。密咒所說大乘道，盡顯幽微故特勝。尤於內外大小乘，大乘共及不共二，密部上下二次第，所引共定極明顯。亦如先德善妙解，是能善証妙道位，大瑜伽地任運轉，盡攝菩提道論中。又諸希求解脫者，甚深見及廣大行，是從文殊慈氏尊，龍樹無著寂天傳，大德阿底沙教授，融會三種大瀑流。由此精勤所得善，利樂九有根本教，願永離垢常增廣。

