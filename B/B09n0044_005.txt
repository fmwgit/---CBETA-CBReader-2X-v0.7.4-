大藏經補編數位版, No. 44 入中論善顯密意疏


彼非彼生豈從他，亦非共生寧無因。


彼從彼生無少德。


生已復生亦非理。若計生已復生者，此應不得生芽等，盡生死際唯種生。


云何彼能壞於彼。


異於種因芽形顯，味力成熟汝應無。


若捨前性成餘性，云何說彼即此性。


若汝種芽此非異，芽應如種不可取，或一性故種如芽，亦應可取故不許。


因滅猶見彼果故，世亦不許彼是一。


故計諸法從自生，真實世間俱非理。


若計自生能所生，業與作者皆應一，非一故勿許自生，以犯廣說諸過故。


若謂依他有他生，火燄亦應生黑闇，又應一切生一切，諸非能生他性同。


由他所作定謂果，雖他能生亦是因，從一相續能生生，稻芽非從麥種等。


如甄叔迦麥蓮等，不生稻芽不具力，非一相續非同類，稻種亦非是他故。


芽種既非同時有，無他云何種是他，芽從種生終不成，故當棄捨他生宗。


猶如現見秤兩頭，低昂之時非不等，所生能生事亦爾。


設是同時此非有。


正生趣生故非有，正滅謂有趣於滅。此二如何與秤同，此生無作亦非理。


眼識若離同時因，眼等想等而是他，已有重生有何用，若謂無彼過已說。


生他所生能生因，為生有無二俱非，有何用生無何益，二俱俱非均無用。

