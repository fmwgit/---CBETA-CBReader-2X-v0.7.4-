大藏經補編數位版, No. 44 入中論善顯密意疏

無患六根所取義，即是世間之所知，唯由世間立為實，餘即世間立為倒。



世住自見許為量，此中何用說道理，他從他生亦世知，故有他生何用理。


由於諸法見真妄，故得諸法二種體，說見真境即真諦，所見虛妄名俗諦。


無知睡擾諸外道，如彼所計自性等，及計幻事陽燄等，此於世間亦非有。


如有翳眼所緣事，不能害於無翳識，如是諸離淨智識，非能害於無垢慧。


癡障性故名世俗，假法由彼現為諦，能仁說名世俗諦，所有假法唯世俗。


如眩翳力所徧計，見毛髮等顛倒性，淨眼所見彼體性，乃是實體此亦爾。

若許世間是正量，世見真實聖何為，所修聖道復何用，愚人為量亦非理。
世間一切非正量，故真實時無世難。



若以世許除世義，即說彼為世妨難。


世間僅殖少種子，便謂此兒是我生，亦覺此樹是我栽，故世亦無從他生。


由芽非離種為他，故於芽時種無壞，由其非有一性故，芽時不可云有種。

