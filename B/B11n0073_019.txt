大藏經補編數位版, No. 73 木納記

隔岸呼我姑， 且聽乞兒歌。 既有今日悔， 其如往事何！
吾生幼孤露， 財富饒金哥。 母妹被凌踐， 同室揮霜戈。
財產三角地， 一一遭網羅。 有如蛇吞象， 頓令魚緣柯。
長揖謝仲父， 從此斷絲蘿。 出門何所去？ 乞食走四方。
母死妹離散， 吾心悽以惶！ 一身坐修道， 無食還家鄉。
姑門亦嘗造， 轉被嗾獒傷。 枯株誤落井， 渾身成鱗瘡。
吾命如懸絲， 吾痛如火焚。 惡言猶在耳， 欲語不成聲。
張弓引長箭， 石下雹如冰。 去死僅一紙， 未遂魔王心。
吾心早已斷， 獨坐觀無生。 可憐青春女， 白頭猶未婚。
裹糧遠尋我， 助我大功成。 此恩久未報， 如法天邊星。
姑來今何意？ 此處唯修行。 不與麻澤至， 我法不能聞。
勸爾歸家好， 碧天青冥冥。


