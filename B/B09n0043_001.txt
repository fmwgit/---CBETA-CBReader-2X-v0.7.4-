大藏經補編數位版, No. 43 釋量論略解

今依僧成疏， 略述少分義。


其相違果中，亦待處時等。餘則成錯亂，如灰成不冷。


因聚生果力，轉變相繫時，於果不決定，容有障礙故。


唯異品未見，而見其總果，因智是似量，如語比貪等。
唯異品不見，非即無錯誤，容有錯誤故，如比釜飯熟。
若唯以不見，便說遮止者，此是疑因故，說彼名有餘。


說無之語言，非顯彼唯無，若說無應理，爾乃知為無。
若不見能遮，豈是有餘誤？有遮亦成因，不成，合非說。
差別成決斷，正因不見故。若餘量害者，非不見而無，
如是於餘因，容有餘量害。不見故，所觸，見不具，無誤。


不爾遮一法，云何餘亦遮？如說人無馬，豈亦非有牛？
如是一近故，云何餘亦近？如言人有牛，豈是亦有馬？


喻彼性、因事，為不知者說，若對諸智者，但說因即足。


否則餘與餘，如何有決定？若法有餘因，則如衣染色。
若法有餘因，則應成他性。後生故非因，是果何能定？


無因不待餘，應常有或無。諸法暫時生，是由觀待故。
若帝釋頂上，是火性即火。若非火自性，如何彼生煙？
煙因自性火，具彼能差別，若煙從非煙．因生，則無因。
由隨轉隨遮，見某隨某轉，彼性彼為因，故異因不生。


故從彼彼遮，此因緣類別，以彼差別故，即善能通達。
是故某差別，由某法了知，其餘則無能。故別異而住。


由見色法同，蚌殼誤為銀。若不由亂緣，而計餘功德，
故由見於法，見一切功德。由錯不決定，故當善成立。


諸妃六城等，非異事安立，或名空自性，空性有何因？


諸別不隨行，餘隨行不現。非離知各異，如何隨餘義？


彼體似外一，似從餘遮返，觀察支無故，非是彼自性。


如是一作多，彼普顯事故。從彼非果義，異故知多法。


法有法建立，如異非異等，是不觀實性，如世間所許，
唯依如是許，遍立能所立，為入勝義故，諸智者所作。
諸勝義之義，非自雜無異，其體一及多，是由覺所染。
言總言差別，此別於覺義。從此及餘遮，觀察法差別。
能所立分別，失壞見事故。別總相雜中，自相非所取，
其總別相等，都非是所取，諸眾多差別，於一不可故。


為使人了知，能作成其事，為辦彼故轉，於義說其名。
其類非能作。若具彼能者，何故不直說？無邊故此同。


從彼遮餘已，即轉，說其聲。由此從彼等。不斷，彼如何？
若此有決斷，諸聲之所為，豈非唯爾許？汝餘總何為？


爾時終不取，具彼繫屬故。不決定具彼，如何立名言？


異故亦不許，彼等一識因。若謂多待一，能生非異覺。
彼等各各無，彼一亦生覺，彼等無能故。其覺無能緣。
青等於眼識，功能各見故。合亦能、諸別，任何亦非爾。


若謂彼等同，云何覺取異？同一果。彼等，果覺亦各異。
達為一因故，以覺無各異，以一覺因事，諸別亦不異。
彼離非彼果，其餘隨行事，未見故，破故。名了彼為義。


彼覺所有事，現為覺因性，及離非因性，雖似一體性，
自能知為異，於異立言詞。由此了知覺，錯知似一事。


餘立名無義，故所知等語，於名言安立，亦有所遮除。


若從能詮中，無餘皆通達。由事功能故，多果一所依。


此若先已能，待彼則不可。無變異故彼，豈由具總顯？
非如眼藥等，於根起作用，於彼有無時，通達無異故。
諸種類能顯，若許具種者，燈等能顯者，應得具牛等。


見一所有者，於餘不見故。非餘不隨行，餘亦非依故。


安住餘法者，不動於自處。於生餘處上，安住，極其理。
彼事於何住，於彼無繫屬，周遍彼等境，嗟乎太希有。


未通達能顯，必不達所顯。總與具總法，何故相反許？



敬禮於具足，除滅分別網，甚深廣大身，遍放普賢光。

眾生多著庸俗論，由其無有般若力，非但不求諸善說，
反由嫉妒起瞋恚。故我無意謂此論，真能利益於他人，
然心長樂習善說，故於此論生歡喜。



宗法、彼分遍，是因彼唯三。無不生定故。似因謂所餘。


因法所有性，若無則不生，此果是正因。


若與唯有性，繫屬體亦爾。


若諸量不轉，於無而不轉，為果是正因。


觀待於差別，知某無為果。

相違與果成，因及體可見，體生不成就，是為無義者，
不可得四種。


同依一聚者，由味知色等，是比知因法，如煙知柴變。
能未轉無味，此即是餘因。如是過去時，了知是一者，
是從果因起。



於因三相中，為對治不成、違義與錯亂，故說須決定。


由處等差別，物能力各異，見一而謂餘，定有則非理。


我、地有知等，非能立為無，豈唯不可得，是因無能立？


故知繫屬者，說二相隨一，義了餘一相，能引生正念。

故無因、自性，有遮亦是因。理應可得者，無所得亦是。
如是無得因，此雖說三種，由於結構門，有多種差別，
彼及彼違等，不通達、通達。



性亦無不生，與唯有繫屬。無彼則有體，應無無異故。

比量亦緣法，決定一法時，應緣一切法，遮遣無此過。
故如是說因，是遮遣有境。餘則有法成，餘有何不成？
於所見若知，是總義分別，不增益餘分，除爾許行境。
定與增益意，能所害性故，說此於遠離，增益轉應知。
盡其增益分，為遣除彼故，其決定與聲，亦唯有爾許。
彼等境有異。



餘則於一法，一聲覺能遍，非是餘境故，應成為異門。

或說覺能緣，各種別異義，於各種差別，饒益支功能。
無差別體性，遍緣諸體性，則有何所益，差別不決定？
彼等體屬故，知一則取二。益法能若異，彼等是彼何？
彼無益彼等，如是則無窮。若取能益一，見彼於未見，
饒益非餘故。取彼取一切。若遮錯亂故，取者亦許餘。
彼成遮境者，其餘亦同彼。於無增益境，轉故，餘自性，
諸定者不定，如何是彼境？若捨差別分，現量所取中，
於差別若有，證緣亦當證。


其言從他遮，及言從他返，聲與決定等，是隨名言作。
二雖各詮一，由所詮他別，以異囀聲別，成立如異義。
捨不捨餘別，彼二名差別，是隨通達者，欲樂之所依。
遍說物與事，唯聲之差別。故彼等所詮，都無少差別。
欲了知彼義，益彼或具作，設以餘詮說，都無餘差別。
故於遣餘境，能除為具彼，宗派所說過。


種類及具種，若異則犯過。若謂諸言句，由事力而說，
不依樂說欲，彼等第六囀，分語等成過。


依於諸異事，現為一義覺，由其自體性，障蔽餘體性。
由彼能障故，體性雖各異，蔽其各異性。有諸法體性，
現似非別異。


故執義一體，此分別顛倒。名義諸具者，互異即此種。
達一、知義等，成其為一義。有雖是各異，由自性決定，
猶如諸根等。如見藥雖異，或共或各別，能治疫病等，
餘物則不爾。無別故非總，田等雖別異，彼等應無別，
堅固無益故。


知所有諸義，謂遮返體性，故似非各異，現從彼餘返。
其總與共依，為所行境者，由知與言說，廣作錯義名。
諸法一切名，依於互無雜，故遣餘為境。若與事有屬，
是得事之依，如比量所說。雖同是錯亂，然非從餘得，
如燈光求珠。



彼體從眾返，彼如是通達，聲分別非有，於總性轉故。

諸別雖各異，然見彼諸義，能作彼彼事，見餘亦離餘。
為境之諸聲，結合能了知。


若待彼隨一，乃能，非唯總。彼等若益一，云何非一覺？
此成彼等果。能益即能生。


於彼非能作，現似能作體，以離事各異，唯事為種子，
能生無義覺，永斷不能作，支分體性故，事異為依故，
許義不欺誑。故遣餘有境，依能作體故。


有作如是說：若由遮非樹，而執樹義者，以二者互依，
若無一執時，二者俱不執。故立名非有。


彼等立名時，遮不遮非樹？若遮如何知？尚未執樹義。
若名不除彼，則諸立名者，應非斷彼已。而轉，如樹別。
若遮餘不立，示前住一樹，說言此是樹，設立名言時，
亦當了知彼。故此無過失。言此亦是樹，或言唯此者，
過失不可免。



若法從彼異，遮彼從彼異，差別相同因，現相者安立。


即由從餘遮，能達彼法分，是師所宣說。

此無少體性。從諸聲通達，即了知遮餘。其中無某別，
通達某餘義。亦非作二聲，非互相有故。無事見具事，
是由覺染壞。是故非勝義，餘則從事遮，即不成為事，
說此異此故。


若示一遮時，不斷餘而住，彼遍彼，現一。爾時就覺前，
成為共所依。若聲能遮遣，當觸於事法，說彼於彼有。
一事非能詮。覺不現、可現，無事決定故。故遣餘有境，
諸聲及覺性，亦說為總境，事無彼等故。事唯一體故，
覺何見體異？一法隨行還，一義非行境。若異，則無別，
名言應無因。一切遮有故，無彼等過失。


為顯彼果故，異法同一果，老者說一聲。是對無彼果，
遮除之因者。顯示諸異難，不能，無果故。非於事，諸事．
各住自體故。所有雜色體，黃色則非有，從非彼果遮，
則於二俱有。於義若無異，聲異則非理。故欲求彼果，
亦異無彼果。譬如由眼等，生一色識果。何故？有宣說：
彼果無差別，頓達某一切，彼體雖離總，已說其無異，
然由名而說。



若謂一住故，諸多亦聞一。


住為依為顯？如是彼非理。

於常無益故，非依如盤等，於墮性棗等，亦能生彼境。
彼亦無是用。無彼亦住故。非住。復非理，若異若不異，
觀察皆非理。


無異義雖無，如說煮者等。異故，業非因。非類，屬業故。
是餘聽因故。業亦無有住。無繫故，聲因．是總則非理，
太過故。無業，非諸知說因，得非有因故。由無隨行故，
亦非是功能。若煮者等總，如初有性等，如是應明顯，
不爾，無別故，後亦不應顯。待所作饒益，方是能顯者，
無變故無待。若此有增盛，剎那故，何作？雖同是各異．
種類隨相近，於某轉，非餘。此是聲知因。


