大藏經補編數位版, No. 135 蒲室集


聖教東漸歷唐而盛大寂傳宗海嶽鎮心法授受匪求諸外有得其旨語默罄來學兟兟散處林埜有纘其緒實維我祖雙峯前奔飲江如鼻我卜其奧不曰委積無為而為靡成靡虧妙有不有莫不恒久孰圖其猷維大寂是效我銘不阿用詔爾後


餉空于缾酌水于而水與空非大非小如性囿形形不能囿瞬閱萬世芥視八表有覺瞿曇稱性而譚虗空為舌萬象交參彼昧冈覺或聾而愔善啟其機爰得我心如屬于耳如攝面命彌隱而顯鳥飛魚泳花雨風清海天如鏡孰為檀度曰比丘勝勝即我謀妙斡其樞不有作者德山之徒視佛不為火書壞廬冥行同趨不既韙與

