大藏經補編數位版, No. 2 華嚴經疏論纂要(第86卷-第120卷)

出妙音聲徧法界 為說諸行苦無常 令其永度生死海 譬如深山大谷中 隨有音聲皆響應
雖能隨逐他言語 而響畢竟無分別 十力言音亦復然 隨其根熟為示現 令其調伏生歡喜
不念我今能演說 如天有鼓名能覺 常於空中震法音 誡彼放逸諸天子 令其聞已得離著
十力法鼓亦如是 出於種種妙音聲 覺悟一切諸羣生 令其悉證菩提果 自在天王有寶女
口中善奏諸音樂 一聲能出百千音 一一音中復百千 善逝音聲亦如是 一聲而出一切音
隨其性欲有差別 各令聞已斷煩惱 譬如梵王吐一音 能令梵眾皆歡喜 音唯及梵不出外
一一皆言己獨聞 十力梵王亦復然 演一言音充法界 唯霑眾會不遠出 以無信故未能受
譬如眾水同一性 八功德味無差別 因地在器各不同 是故令其種種異 一切智音亦如是
法性一味無分別 隨諸眾生行不同 故使聽聞種種異 譬如無熱大龍王 降雨普洽閻浮地
能令草樹皆生長 而不從身及心出 諸佛妙音亦如是 普雨法界悉充洽 能令生善滅諸惡
不從內外而得有 譬如摩那斯龍王 興雲七日未先雨 待諸眾生作務竟 然後始降成利益
十力演義亦如是 先化眾生使成熟 然後為說甚深法 令其聞者不驚怖 大莊嚴龍於海中
霔於十種莊嚴雨 或百或千百千種 水雖一味莊嚴別 究竟辯才亦如是 說十二十諸法門
或百或千至無量 不生心念有殊別 最勝龍王娑竭羅 興雲普覆四天下 於一切處雨各別
而彼龍心無二念 諸佛法王亦如是 大悲身雲徧十方 為諸修行雨各異 而於一切無分別


無增亦無減 無生亦無盡


佛智亦如是 普在眾生心 若有勤修行 疾得智光明


廣大無有邊 能生佛菩薩


聲聞與獨覺 菩薩眾智慧 皆依於佛智 佛智無分別


彼草容不燒 此佛無不知


大智風亦爾 滅諸菩薩惑 別有善巧風 令住如來地


欲知諸佛心 當觀佛智慧


佛智無依處 如空無所依 眾生種種樂 及諸方便智 皆依佛智慧 佛智無依止


如龍有四珠 出生一切寶
置之深密處 凡人莫能見 佛四智亦然 出生一切智 餘人莫能見 唯除大菩薩


雪山有藥王 名為無盡根
能生一切樹 根莖葉華實 佛智亦如是 如來種中生 既得菩提已 復生菩薩行


如有大經卷 量等三千界
在於一塵內 一切塵悉然 有一聰慧人 淨眼悉明見 破塵出經卷 普饒益眾生
佛智亦如是 徧在眾生心 妄想之所纏 不覺亦不知 諸佛大慈悲 令其除妄想
如是乃出現 饒益諸菩薩


