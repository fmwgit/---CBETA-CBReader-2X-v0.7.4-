大藏經補編數位版, No. 2 華嚴經疏論纂要(第47卷-第85卷)

三世所有諸佛法 菩薩皆悉諦思惟 以心攝取無有餘 如是莊嚴諸佛剎
盡於三世所有劫 讚一佛剎諸功德 三世諸劫猶可盡 佛剎功德無窮盡
如是一切諸佛剎 菩薩悉見無有餘 總以莊嚴一佛土 一切佛土悉如是


無量相好莊嚴身 辯才演說徧世間 譬如大海無窮盡 菩薩安住諸三昧 一切所行皆具足
其心清淨無與等 光明普照十方界 如是無餘諸佛剎 此諸菩薩皆充滿


菩薩以此大願力 所有迴向無留礙 入於無盡功德藏 去來現在常無盡


亦無有想無無想 有法無法皆悉無 了知一切無所得 一切諸法因緣生 體性非有亦非無
而於因緣及所起 畢竟於中無取著 一切眾生語言處 於中畢竟無所得 了知名相皆分別
明解諸法悉無我 如眾生性本寂滅 如是了知一切法 三世所攝無有餘 剎及諸業皆平等
以如是智而迴向 隨其悟解福業生 此諸福相亦如解 豈復於中有可得 如是迴向心無垢
永不稱量諸法性 了達其性皆非性 不住世間亦不出


所有一切虛妄見 悉皆棄捨無有餘 離諸熱惱恆清涼 住於解脫無礙地


了知三世諸眾生 悉從因緣和合起 亦知心樂及習氣 未曾滅壞一切法


了知眾生無有生 亦無眾生可流轉 無實眾生而可說 但依世俗假宣示


菩薩成就深心力 普於諸法得自在 以其勸請隨喜福 無礙方便善迴向


未曾憶念聲聞乘 亦復不求緣覺道


菩薩如是心清淨 善根迴向諸羣生 普欲令其成正道 具足了知諸佛法


