大藏經補編數位版, No. 160 金陵梵剎志


洞庭張樂地瀟湘帝子遊雲去蒼梧野水還江漢流停驂我悵望輟棹子夷猶廣平聽方籍茂陵將見求心事俱已矣江上徒離憂


洛佳遨遊春色滿皇州結軫青郊路廻瞰蒼江流日華川上動風光草際浮桃李成蹊徑桑榆道周東都已俶載言歸望綠疇


驅車凌早術山華映初日攬轡且徘徊復值清江謐杳靄楓樹林參差黃鳥匹氣物宛如斯重以心期逸春堤一遊衍終朝意殊悉


仙丘何處覔梵剎此中藏卓地穿龍井開山起鴈堂曇花無伏臘祗樹有齊梁相對爐烟下前因未盡香


秀壁垂蒼栢琱臺映紫霞林虛含萬象室靜演三車寶地金為粟祇園玉作花直須同結社應恨未辭家


複嶺藏金界幽探歷翠微屢迷黃葉境始到綠蘿扉谷靜松聲合秋高林影稀坐來塵世隔花雨滿空飛

