大藏經補編數位版, No. 2 華嚴經疏論纂要(第1卷-第46卷)

盡諸劫海修方便 無量無邊無有餘 一切法門無不入 而恒說彼性寂滅
三世諸佛所有願 一切修治悉令盡 即以利益諸眾生 而為自行清淨業


悉入難思諸國土 清淨智眼普能見 是諸菩薩所行境 菩薩能住一毛端 徧動十方諸國土
不令眾生有怖想 是其清淨方便地 一一塵中無量身 復現種種莊嚴剎 一念歿生普令見
獲無礙慧莊嚴者 三世所有一切劫 一剎那中悉能現 知身如幻無體相 證明法性無礙者


如來安處菩提座 一毛示現多剎海 一一毛現悉亦然 如是普周於法界


一切剎土微塵數 功德光明菩薩海 普在如來眾會中 乃至法界咸充徧


一切諸佛眾會中 勝智菩薩僉然坐 各各聽法生歡喜 處處修行無量劫
已入普賢廣大願 各各出生眾佛法 毗盧遮那法海中 修行克證如來地
普賢菩薩所開覺 一切如來同讚喜 已獲諸佛大神通 法界周流無不徧


隨諸眾生意 令見佛色形 具足一切智 徧知一切法 一切國土中 一切無不現


雷音徧眾剎 演法深如海 一一毛孔中 光網徧十方 演佛妙音聲 調彼難調者
如來光明中 常出深妙音 讚佛功德海 及菩薩所行 佛轉正法輪 無量無有邊
所說法無等 淺智不能測 一切世界中 現身成正覺 各各起神變 法界悉充滿
如來一一身 現佛等眾生 一切微塵剎 普現神通力


隨眾生樂欲 顯示神通力 佛隨眾生心 普現於其前 眾生所見者 皆是佛神力
光明無有邊 說法亦無量 佛子隨其智 能入能觀察


光明靡不周 名稱悉遠聞 無體無住處 亦無生可得 無相亦無形 所現皆如影


大眾所圍繞 照耀十方國 一切諸佛身 皆有無盡相 示現雖無量 色相終不盡


見身在彼中 普見於諸佛 如影現眾剎 一切如來所 於彼一切中 悉現神通事
普賢諸行願 修治已明潔 能於一切剎 普見佛神變 身住一切處 一切皆平等
智能如是行 入佛之境界 已證如來智 等照於法界 普入佛毛孔 一切諸剎海
一切佛國土 皆現神通力 示現種種身 及種種名號 能於一念頃 普現諸神變
道場成正覺 及轉妙法輪 一切廣大剎 億劫不思議 菩薩三昧中 一念皆能現
一切諸佛土 一一諸菩薩 普入於佛身 無邊亦無盡


法界諸國土 如雲悉周徧


佛神通願力 處處轉法輪


能令見色身 隨機善調伏


智周三世者 入彼音聲地 眾生所有音 及佛自在聲 獲得音聲智 一切皆能了


能知一切佛 自在之體性


種種示調伏 速令向佛道


一切眾導師 無量威神力 開悟諸菩薩 法界悉周徧


所現眾色形 令入此法中


隨其解差別 如是見導師


法界悉周徧 思議莫能及


隨應而示現 色相非一種


悉平坦清淨 帝青寶所成 或覆或傍住 或似蓮華合 或圓或四方 種種眾形相
法界諸剎土 周行無所礙 一切眾會中 常轉妙法輪 佛身不思議 國土悉在中
於其一切處 導世演真法 所轉妙法輪 法性無差別 依於一實理 演說諸法相
佛以圓滿音 闡明真實理 隨其解差別 現無盡法門


普入十方界 一一微塵中 十方國土海 無量無邊佛 咸於念念中 各各現神通


見彼眾國土 一切佛神力 若人有信解 及以諸大願 具足深智慧 通達一切法
能於諸佛身 一一而觀察 色聲無所礙 了達於諸境 能於諸佛身 安住智所行
速入如來地 普攝於法界 佛剎微塵數 如是諸國土 能令一念中 一一塵中現
一切諸國土 及以神通事 悉現一剎中 菩薩力如是


一切佛剎中 轉於淨法輪 一切諸國土 悉見佛神變 聽佛說法音 聞已趣菩提


色形如影像 種種眾相現 影像無方所 如空無體性 智慧廣大人 了達其平等
佛身不可取 無生無起作 應物普現前 平等如虛空


一切國土中 恒轉無上輪 一毛現神變 一切佛同說 經於無量劫 不得其邊際


諸光明中出妙音 普徧十方一切國 演說佛子諸功德 能入菩提之妙道


普賢勝行皆能入 一切眾生悉樂見 佛子能住此法門 諸光明中大音吼


佛身充滿於法界 普現一切眾生前 隨緣赴感靡不周 而恒處此菩提座


一切剎土微塵數 常現身雲悉充滿 普為眾生放大光 各雨法雨稱其心


一切諸剎土 廣大眾會中 名號各不同



隨應演妙法

如來大威力 普賢願所成 一切國土中 妙音無不至


佛身等剎塵 普雨於法雨
無生無差別 現一切世間


無數諸億劫 一切塵剎中 往昔所行事 妙音咸具演


三世一切剎 所有眾導師 種種名號殊 為說皆令見


過未及現在 一切諸如來 所轉妙法輪 此會皆得聞


此會諸佛子 善修眾智慧 斯人已能入 如是方便門


一一國土中 普演廣大音
說佛所行處 周聞十方剎


一一心念中 普觀一切法 安住真如地 了達諸法海


一一佛身中 億劫不思議 修習波羅蜜 及嚴淨國土


一一微塵中 能證一切法
如是無所礙 周行十方國


一一佛剎中 往詣悉無餘 見佛神通力 入佛所行處


從地而得地 住於力地中 億劫勤修行 所獲法如是


見佛真實體 則悟甚深法 普觀於法界 隨願而受身
從於福海生 安住於智地 觀察一切法 修行最勝道 一切佛剎中 一切如來所
如是徧法界 悉見真實體 十方廣大剎 億劫勤修行 能遊正徧智 一切諸法海


若有深信喜 及為佛攝受 當知如是人 能生了佛智
諸有少智者 不能知此法 慧眼清淨人 於此乃能見 以佛威神力 觀察一切法
入住及出時 所見皆明了 一切諸法中 法門無有邊 成就一切智 入於深法海


一切剎土中 見佛坐道場 佛身如影現 生滅不可得


