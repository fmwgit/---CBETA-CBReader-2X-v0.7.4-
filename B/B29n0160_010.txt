大藏經補編數位版, No. 160 金陵梵剎志


祗役出皇邑相期憇甌解纜及流潮懷舊不能發析析就衰林皎皎明秋月含情易為盈遇物難可歇積痾謝生慮寡欲罕所闕資此永幽棲豈伊年歲別各勉日新志音塵慰寂蔑


脂車總馳輪汎舟理飛棹絲染墨悲歡路岐楊感悼闕


巡躅望登年悵飲臨秋縣日羽鏡霜尋雲旗落風甸四瀛良在目八婉如見小臣竊自嘉預奉栢梁讌


清漢夜昭晢扶桑曉陸離發吹垂楊下建羽朝夕池摐金浮水若聳蹕詔山祗一霑九霄露藜藿終自知


寒鳥樹間響落星川際浮繁霜白曉岸苦霧黑晨流鱗鱗逆去水瀰瀰急還舟望鄉行復立瞻途近更修誰能百里地縈繞千端愁


定林青木老參天橫貫東南一道泉六月杖藜潯石路午陰多處弄潺湲


橫絕潺湲度深尋犖硧行百年同逆旅一壑我平生


天印山高四望遙振衣同上興飄蕭深巖藉草秋仍茂絕嵿清池旱不消散睇青巒圍錦甸舉頭蒼藹接丹霄洞中却愛棲真者不信人間有市朝

