大藏經補編數位版, No. 48 辨了不了義善說藏論

誰不善持龍猛宗。


成就觀慧觀其義， 如理思惟微妙理， 咸稱妙音名稱鬘， 周徧一切徧主足。


善說寶藏佛經義， 龍猛無著大牛王， 如彼解為二車軌， 除此豈有如是釋。
雖已久修廣大行， 善巧明處諸佛子， 猶難達此深廣處， 如實得已如理習。
定慧尸羅咸清淨， 最大歡喜徧滿心， 有時於佛增信樂， 有時感念大車恩。
餘時敬仰善知識， 於苦眾生起悲愍， 欲令法寶久住世， 此等如賽互相增。
其久失沒難達處， 由何理路而尋得， 此理變化甚希有， 雖自獨處亦笑談。
佛說法月於是人， 以稱譽鬘數數讚， 謂此勝慧修靜慮， 安住清淨尸羅頂。
紹隆佛種獲了義， 誰欲得佛如是譽， 具慧當學此論釋， 以正理路淨慧眼。
勵力辨此二車軌， 我今所集諸福善， 願如龍猛及無著， 恒持一切佛正法。
由是令佛生歡喜， 如同聰慧諸佛子， 普賢妙音所修行， 我亦徧行廣大行。


