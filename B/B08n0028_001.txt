大藏經補編數位版, No. 28 菩提正道菩薩戒論


敬禮運大悲心者。 荷極難荷歷劫行。 現證大覺演妙音。 廣覺有情諸眠惑。
此由大覺法界主。 授以補佛法王位。 世間自在無能勝。 以清淨藏護有情。
觸彼如意蓮足塵。 隨應成滿諸吉祥。 恭敬依戴補佛子。 敬禮聖者無著足。
無能勝尊演妙法。 於菩薩行所受學。 修習次第如理示。 樂上乘者應諦持。
其有妄許為大乘。 而於菩薩取捨處。 盲無慧目失分別。 或有唯持語念誦。
而於上乘所應修。 諸菩薩行第一道。 聖教不能決定求。 放逸捨失牟尼義。
彼彼內心迷正道。 有如無鈎大象馳。 若上乘種非下劣。 於此具緣極樂聞。


有名無著苾芻者。 解了論藏真實義。 善能抉擇諸契經。 一切了義不了義。
復能開演世間智。 又能分別論本義。 此是圓證持明者。 亦名世間調御使。
彼有真言具威力。 善能生起殊妙慧。 為令聖教久住持。 撰攝契經真實義。
住世之年百五十。 寂後現身於佛國。 雖於生死輪迴中。 永得嘗諸安樂味。
當來究竟最第一。 獲得無上大菩提。


最勝無上菩提心。 我今如應而發起。 於淨律儀戒學處。 及攝善法妙尸羅。
饒益有情三勝戒。 一一堅固而受持。


自性。一切。難。 一切門。善士。 一切種。遂求。 二世樂。清淨。
如是九種相。 是名略說戒。


如一切穀依於地。 由彼無愆而生長。 如是白法依於戒。 悲水浸潤能生起。
佛於毘奈耶藏中。 宣說別解脫淨戒。 在家密乘除儀則。 自餘一切悉應持。


此有出家者。 先住顯密戒。 後以愚闇故。 於所住律中。
聲聞之戒學。 別解脫問年。 所說諸學處。 多不能守護。
復謂聲聞律。 違異菩薩戒。 乃取菩薩戒。 而捨出家律。


若於恆河沙數刼。 千億那由他佛前。 至心供養諸幡蓋。 亦供燈鬘及飲食。
若於正法衰末世。 如來聖教欲滅時。 於一日夜持所學。 比前福報尤殊勝。


至心恭敬而禮供。 一切如來與菩薩。 所有十方三世中。 一切菩薩所住戒。
廣大無量福德藏。 以此勝妙之意樂。 從彼具有勝智力。 具戒上師而受之。
爾時一切佛菩薩。 以彼受者所修善。 恆時生起親善意。 護念眷愍如愛子。


雖能巧言說。 放逸不行故。 如牧數他畜。 不堪作勤策。
雖不巧言說。 如法修行故。 遠離貪瞋癡。 堪能作勤策。


謂若猛利煩惱生。 即能毀壞一切戒。 當知其罪有四種。 佛密意說等他勝。
為貪利養恭敬故。 便爾自讚而毀他。 於彼有苦無怙者。 慳諸財法不施與。
他來諫謝不忍受。 內懷忿恨復捶打。 背捨大乘菩薩藏。 愛樂宣示相似法。


於來求法不施與。 於求財物不給施。 於他罵等輒還報。 他來悔謝拒不受。
憎背毀謗菩薩藏。 未精佛教勤外論。 勤脩外道而愛樂。


若於許願已。 而不作彼業。 是名欺眾生。 我當至何趣。
先以劣少物。 思作惠施者。 後於彼不施。 尚感惡鬼趣。
況復以至心。 攝與無上樂。 設誑諸有情。 豈能生善趣。


若於剎那間。 障他所脩福。 即損有情利。 當感諸惡趣。
壞一有情樂。 尚使自衰損。 況壞盡虛空。 無餘有情眾。


為求利養恭敬故。 密護諸根示詭相。 為求利養恭敬故。 先說輭語示詐相。
為求利養恭敬故。 讚他財物而虛談。 為求利養恭敬故。 現前毀他名巧求。
為求利養恭敬故。 讚先所得假求利。


如來密意語。 非易了知故。 一乘三乘法。 等置當自護。
等置尚無罪。 憎背唯罪惡。


正信。而無諂。 少病。精進。慧。 具少欲。喜足。 易養。及易滿。
杜多德。端嚴。 知量。善士法。 具聰慧者相。 忍。柔和。賢善。


應持菩提心。 度盡有情界。 正持彼心故。 假令於爾時。
眠睡或放逸。 然彼福德力。 恆廣如虛空。


諸有趣求正覺者。 應依大乘入正道。 廣發大乘願行心。 如所願誓善受持。
修學一切菩薩行。 此外更無正覺道。 佛菩薩未開許故。 或說密乘及顯乘。
開遮不同各異趣。 遂多誤解起慢見。 當知此是下劣人。 棄捨大乘妙善道。
是故若趣金剛乘。 應依清淨契經義。 彌勒無著龍樹等。 所說發心及受戒。
修習六度以為基。 次乃進學金剛乘。 此為圓滿大乘道。 捨此餘非真樂故。
佛菩薩行第一道。 清淨菩薩戒行相。 此於聖教及正理。 徵引不違非自臆。
謹依如來密意趣。 以顯了言為訓釋。 願以所有恭敬力。 恆時祈請妙吉祥。
大乘道深我智淺。 常懼文義有疏失。 我今悔願聖智前。 仰請悲愍垂證正。
今時佛教漸衰微。 大乘正道更寥寂。 為令聖教久住故。 願此精勤所修善。
普令一切有情界。 一一樂趣真實道。 由見正道圓滿故。 如是精進勤修行。
復願我於一切生。 常蒙妙吉祥加護。 如理通達勝乘法。 荷度有情弘聖教。


於六波羅蜜行中。 如其次第修學者。 即能利益諸有情。 是名能行菩薩行。


我今發勝菩提心。 廣攝堪憫諸有情。 依勝菩提行修習。 為利有情願成佛。


以此勝妙之意樂。 從彼具有勝智力。 住戒上師而受之。


七種別解脫律儀。 恆與餘戒能相應。 於菩薩淨戒堪能。 其他一切皆非是。


棄捨出家律。 即於顯密戒。 亦不堪受持。


具勝慧聖者。 大菩薩苾芻。 方便而善巧。 夢中念無失。


我發最勝菩提心。 廣攝一切諸有情。 樂行最勝菩提行。 為利有情願成佛。


顯密二乘道。 苾芻求受戒。 從智比丘受。 不應從餘受。


我今於此生。 善獲人身果。 現身如來種。 得住菩薩位。


我今必須作。 隨順菩薩行。 於是尊貴種。 不令有污垢。


菩薩淨律儀。 方廣大乘說。


不捨善知識。 恆見聞經典。


口誦身不行。 當知何所喻。 譬如重病人。 空談於藥力。


於自或於他有情。 有樂有利正應作。 苦而有利亦應作。 樂而無利非應作。


由忿捶打諸有情。 內懷猛利之意樂。 不忍受彼有情諫。


刼奪三寶之財物。 是為第一他勝罪。 背捨毀謗於正法。 佛說是第二他勝。
乃至毀戒諸苾芻。 奪其袈裟或捶打。 或復繫縛置牢獄。 逼令還俗捨出家。
造作五種無間罪。 執持邪見毀因果。 毀壞國邑聚落等。 佛說皆名根本罪。
為諸淺智諸有情。 宣說甚深真空理。 令入佛乘諸有情。 退失無上菩提道。
令彼棄捨別解脫。 而但修學於大乘。 妄謂聲聞緣覺乘。 不能斷捨貪惑等。
令彼持受捨二乘。 讚說自有勝功德。 為貪利養及恭敬。 設虛巧言呰毀他。
自謂已得甚深忍。 衒耀顛倒為他說。 濫權拘罰諸沙門。 於他所施三寶財。
強力求取轉獻彼。 令彼棄捨奢摩他。 取彼正定者財物。 轉施唯事口誦者。
如是皆名根本罪。 悉是大那落迦因。 爾時向虛空藏前。 夢中悔除捨諸罪。
畢竟退失菩提心。
慳貪不起哀憫故。 於來求者不施與。 內懷猛利意樂故。 不忍受彼有情諫。
忿而捶打諸有情。 由諸染欲隨順他。 愛樂宣說相似法。


不以三門供三寶。


心於大欲而隨轉。


於諸耆德不恭敬。


他來語問不酬答。


於他延請不受許。


他施資具拒不受。


於來求法不施與。


捨破戒者不饒益。


不等脩學令他信。


於利他中少事業。


於下二制戒。 不應越而越。 犯窣吐羅罪。


由具悲愍非為惡。


味邪命法持不捨。


掉舉紛聒不寂靜。


一向心不生厭離。


勇荷極重眾生擔。 應捨懈怠諸劣行。 為解自他纏縛故。 更應精進百千倍。


於惡聲譽不護雪。


於他煩惱亦不治。


於他罵等輒還報。


於他忿疑不往謝。


他來悔謝拒不受。


懷忿惱心相續持。


貪求供事而御眾。


懈怠懶等不遣除。


貪說無義無利語。


不求請住三摩地。


不捨五蓋靜慮障。


瞋掉舉惡作。 昏睡貪欲疑。 如斯五蓋賊。 常偷諸善利。


見味靜慮為功德。


輕謗聲聞諸法教。


捨自法藏脩小乘。


未精佛教勤外論。


勤脩外道而愛樂。


憎背毀謗菩薩藏。


意罪性惡故。 不辨非理色。 況於猶豫法。 等置乃無過。


復自讚揚而毀他。


聞說正法不往聽。


毀師所說不依義。


於應助伴不往助。


見他有病不供事。


於他有苦不為拔。


不於放逸說正理。


不於有恩作酬報。


於他憂惱不開解。


於求財物不給施。


不行利益徒眾事。


不能恆順他心轉。


他有德譽不讚揚。


不稱他緣作調伏。


不現神通作怖攝。


具足悲心與慈心。 及善心者無違犯。


上纏犯戒應更受。 中纏應向三人悔。 餘染非染悔於一。 或自心悔亦如彼。


晝夜各三次。 讀誦三聚經。 依佛菩提心。 滅除餘違犯。


由利有情故。 起貪不名罪 瞋則與彼違。 恆欲損他故。


佛說如起惡心量。 爾許刼住那落迦。


如數觀察人。 於彼覺知故。 能令心於彼。 如是如是住。

