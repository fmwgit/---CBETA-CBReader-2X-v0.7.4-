高麗大藏經（新文豐版）數位版, No. 1402 高麗國新雕大藏校正別錄

其光最盛明 淨信亦如是 戒閒離慳施
於諸慳世閒 其施特明顯


純黃及鴿色 如是等牸牛 生犢姝好者
丁壯力具足 調善行捷疾 但使堪運重
不問本生色 人亦復如是 各隨彼彼生
剎利婆羅門 毗舍首陁羅 旃陁羅下賤
所生悉不同 但使持淨戒 離重擔煩惱
純一修梵行 漏盡阿羅漢 於世閒善逝
施彼得大果 愚者無智慧 未嘗聞正法
施彼無大果 不近善友故 若習善知識
如來及聲聞 清淨信善逝 根生堅固力
所住之善趣 及生大姓家 究竟般涅盤
大仙如是說


而自捨出家 邊鄙田舍兒 違負於其父
人形羅剎心 弃捨於尊老 老馬無復用
則奪其麥 兒少而父老 家家行食
曲杖為最勝 非子為恩愛 為我防牛
免險地得安 能却暴狗 扶我闇處行
避深坑空井 草木刺林 憑杖威力故
峙立不墮落


是何名比丘 於功德過 俱離修正行
其心無所畏 是則名比丘


令我知耕法


慚愧心為轅 正念自守護 是則善御者
包藏身口業 知食處內藏 真實為真乘
樂住為懈息 精進為廢荒 安隱而速進
直往不轉還 得到無憂處 如是耕田者
逮得甘露果 如是耕田者 不還受諸有


於此祠祀火 此非梵天道 何為徒祀此
汝婆羅門尼 淨天住門外 垢穢永無餘
是則天中天 蕭然無所有 獨一不兼資
為食入舍 所應供養者 淨天善修身
人天良福田 遠離一切 不為染所染
德同於梵天 形在人閒住 不著一切法
如彼淳熟龍 比丘正念住 其心善解脫
應奉以初佛 是則上福田 應以正信心
及時速施與 當建立洲 令未來安樂
汝觀此牟尼 已渡苦海流 是故當信心
及時速施與 當建立洲 令未來安樂
毗沙門天王 開發彼令捨


名之為佛耶


一切行起滅 明智所了知 所應修已修
應断悉已断 是故名為佛 歷劫求選擇
純苦無暫樂 生者悉磨滅 遠離息塵垢
拔諸使刺本 等覺故名佛


諸摩睺羅伽 人與非人等 悉由煩惱生
如是煩惱漏 一切我已捨 已破已磨滅
如芬陁利生 雖生於水中 而未曾著水
我雖生世閒 不為世閒著 歷劫常選擇
純苦無暫樂 一切有為行 悉皆生滅故
離垢不傾動 已拔諸劒刺 究竟生死除
故名為佛陁


虛偽不真實 如是等士夫 當知領羣特
憋暴貪惜 欲慳謟偽 無慚無愧心
當知領羣特 一生二生者 一切皆殺害
無有慈愍心 是為領羣特 若殺縛椎打
聚落及城邑 無道以切責 當知領羣特
住止及行路 為眾之導首 苦切諸羣下
恐怛相迫愶 取利以供己 當知領羣特
聚落及空地 有主無主物 掠護為己有
當知領羣特 自薄其妻 又不入婬舍
侵陵他所愛 當知領羣特 內外諸親属
同心善知識 侵掠彼所受 當知領羣特
妄語欺誑人 詐取無證財 他索而不還
當知領羣特 為己亦為他 舉責及財與
或復順他語 妄語為他證 如是妄語者
當知領羣特 作不善業 無有人知者
隱諱覆藏 當知領羣特 若人問其義
而荅以非義 顛倒欺誑人 當知領羣特
實空無所有 而輕毀智者 愚癡為利故
當知領羣特 高慢自稱舉 毀壞於他人
是極卑鄙慢 當知領羣特 自造諸過
移過誣他人 妄語謗清白 當知領羣特
前受他利養 他人來詣己 無有敬報心
當知領羣特 沙門婆羅門 如法來求
呵責而不與 當知領羣特 若父母年老
少壯氣已謝 不勤加奉養 當知領羣特
父母諸尊長 兄弟親眷屬 實非阿羅漢
自顯羅漢德 世閒之大賊 當知領羣特
上種姓生 習婆羅門典 而於其中閒
習行諸業 不以勝生故 障呵責道
現法受呵責 後世墮道 生旃陁羅家
世稱須陁夷 名聞徧天下 旃陁羅所無
婆羅門剎利 大姓所供養 乘於淨天道
平等正直住 不以生處障 令不生梵天
現法善名譽 後世生善趣 二生汝當知
如我所顯示 不以所生故 名為領羣特
不以所生故 名為婆羅門 業為領羣特
業為婆羅門


名為領羣特 不以所生故 名為婆羅門
業故領羣特 業故婆羅門


猶如生盲者 今已得安樂 出家受具足
逮得於三明 佛所教已作 先婆羅門難
今為婆羅門 沐浴離塵垢 度諸天彼岸


是諸正覺能除惱 一切皆依法為師
親近於法依止住 斯是三世諸佛法
是故欲尊於己者 應先尊重敬彼法
冝當憶念佛所教 尊重供養無上法


唯有此一道 若涉斯道者 如鸖飛空逝
釋迦牟尼尊 逮得於佛道 一切正道師
當以此覺道 顯示於眾生 常應數數說
咸令一切知 生有之邊際 唯願說一道
愍濟諸眾生 過去一切佛 從斯道得度
未來及今佛 亦從此道度 云何名為度
能度瀑駛流 究竟於無邊 調伏得極淨
世閒悉生死 解知一切界 為於具眼者
宣明如此道 譬如彼恒河 流赴於大海
聖道亦如是 佛為開顯現 斯道如彼河
趣於甘露海 昔來未曾聞 轉妙法輪音
唯願天人尊 度老病死者 一切所歸命
為轉妙法輪


不因說法故 受彼食而食


