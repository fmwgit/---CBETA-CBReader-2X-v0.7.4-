高麗大藏經（新文豐版）數位版, No. 1482 大乘中觀釋論(第10卷-第18卷)


若見在未來 因過去時者
彼見在未來 過去時已有


若見在未來 過去時中無
彼見在未來 因何而可有


見在及未來 若不因過去
即無彼二時 不因過去故


此如前所說 上中下等法
應知無一異 亦無次第轉


時不住無取 時住亦無有
離時何有體 異體亦無時


若謂眾因緣 和合生果者
和合中有果 何湏和合生


若謂眾因緣 和合生果者
和合中無果 云何和合生


若謂眾因緣 和合有果者
和合中無取 何有果可取


若謂眾因緣 和合無果者
是即彼因緣 與非因緣同


因若未與果 是因先滅者
因滅而果生 果起即無因


若因緣和合 如是果同生
能生及所生 亦如燈與光


亦非先有果 然後方和合
生已還復生 即墮一時過


若先無和合 而有果生者
是即離因緣 乃成無因果


法滅即是無 壞法無別體
是即前生因 而墮重生過


若因過去時 或不因過去

