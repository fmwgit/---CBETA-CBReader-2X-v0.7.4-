高麗大藏經（新文豐版）數位版, No. 1402 高麗國新雕大藏校正別錄

自發長往侍 忉利天誰意 捨安不樂天
住在玉女眾 侍離垢月顏 諸微妙最樹
雖貪天宮宅 屋宅化金色 當侍離垢威
心念若干品 不慕其諍訟 少欲如妙華
大男子所好 言寂兜術天 諸天求大威
所生常見敬 常樂無量稱 慕應化妙本
自在諸天宮 心吉皆奉行 當好是功勳
魔王懷毒心 越度一切尊 及愛此經法
自在度欲尊 亦度於欲界 亦及梵所居
修行四等心 在諸仙中上 遊諸天殊特
如轉輪聖王 室宅常安隱 侍離欲威尊
欲得國君安 大財無極富 眷屬無怨仇
往送可敬順 致財色豪位 名稱力功勳
見歎及仁君 往侍送梵音 欲得天人樂
及致三界安 處安及法安 當侍大仙安
若除淫怒癡 欲棄眾冥塵 寂然心憺怕
侍從調定意 學不學緣覺 常逮一切智
十力師子吼 常侍從江海 意勝閉趣
致安住甘露 得成八正道 侍從降五趣
其欲得見佛 欲聽大哀法 慕致眾福祚
往侍自在聖 盡生老死苦 欲解宛轉縛
清淨如虛空 侍清明真人 欲致一切敬
相好殊異德 常欲濟彼已 當侍可愛敬
戒定及智慧 此及無量稱 究竟所生安
當侍彼大聖 欲達深難解 玄絕難逮義
欲得慧疾解 當侍大醫王


所慕此最淨 大聖度降神 眾奉可重敬
守德神仙護 微妙無害意 執樂鼓和音
歎德海功勳 歸命天人尊 聞菩薩上慧
散花供養聖 奉仁名華香 恱心天人尊
離欲安無患 意妙清淨華 善願演光明
迦夷散眾華 等供福清淨 處胎無垢著
覺悟老病死 恱心侍究竟 志懷奉恭敬
天人獲善利 見舉足七步 釋梵咸稽受
香水洗淨意 屈意隨世俗 天宮處塵欲
普捨釋尊位 咸恱意侍之 取草坐道塲
得佛降眾魔 梵勸轉法輪 僉共奉安住
三界作佛事 甘露億載眾 權化眾清涼
皆棄渴名稱


菩薩母何 手各執眾華 往聞生愛意
既受持華香 叉十指作禮 微妙氣雜香
投身自歸念 吾覩名稱迹 善見人顏色
亦欲覩殊異 玉女色最恱 觀尊見其形
天眼自覩身 是顏第一殊 至德生尊人
明珠著好器 是器天中天 手脚如甘露
來樂勝夫人 觀像無猒足 其心益踊恱
威首照虛空 其明曜諸天 離垢眾雜香
身演暉如是 其色如紫金 威神曜諸天
如蜂王成蜜 演淨塗香熏 眼明如真金
光淨曜虛空 所沒至清淨 而等於有無
髀踵猶如象 其膝微平正 手脚平等淨
玉女歎决疑 如是多所觀 散華右繞之
歎名稱佛母 還入其天宮


故今致奉敬 尊本無數劫 惠施愛男女
以斯施果報 雨天諸華香 割身肉稱之
用哀愍鳥故 由此布施果 餓鬼蒙食漿
尊本無數劫 護戒無所犯 由禁獲果報
消盡道難 本無數億劫 志道行忍辱
忍行致此果 慈心愍天人 本無數億劫
上進無怯劣 以是精進果 身好如須弥
本無數億劫 禪思消眾塵 以是一心果
不樂眾塵欲 本無數億劫 行智斷貪欲
以是智慧果 光明最清淨 被鎧善伏塵
普愍念眾生 仁德度彼岸 禮清淨安住
光曜悉普照 皆除眾塵 為三千目導
禮最勝現道 曉了神通飛 顯示學究竟
化度以種 稽首善舩師 皆學清淨辤
示現沒終始 未曾捨俗法 於俗無所著
其見求愽聞 弘利具無限 沒復聽受法
得信受樂者 兜術天忽 閻浮利日出
無思議億姟 樂道消眾塵 安隱豐盛
無數諸天俱 玉女鼓音樂 王舍聞悲和
德威普滋茂 覩母最妙顏 子巍巍如此
三界最吉祥 不復失本誓 無有貪恚諍
恭敬普慈心 於人中威神 王國遂增益
成轉輪王種 迦維當豐茂 寶藏又豐滿
鬼叉猒鬼 諸天龍鬼神 住護人中尊
不久得解脫 讚佛積功德 愛敬而奉事
悉用勸其道 速疾成導師


問誰是何變


大聖降妙后 當叉手禮足 至神入彼室
妙后觀其意 若干種微妙 今以用是故
而有是變應 亦現於宮殿 未曾有虛妄
淨如雪山王 其明超日月 身形甚分明
大象強殊勝 堅固猶金剛 思念行殊特
而降神入胎 是故受我言 覩三界迷
億載天歎詠 不猒無瞋姤 心寂等安定


於國為吉凶 大王受我言 梵志學經術
當使在我前 聽說所夢意 光踰日月明
形大好六牙 故勇入我胎 當聽此意故


在家為聖王 假愍世出家 成佛祐三界
甘露普濟俗 為决所疑 受梵志好教
心中無所畏 以服羙飲食 其身永安隱


先現瑞所願


天喜成法王 莊嚴大宮殿 見中跏趺坐
導師處名香 其香聞三千 大千下方出
大蓮華香淨 乃徹至梵天 取精授菩薩
菩薩能消服 餘人不能堪 無數劫熟精
服食身心淨 釋梵四天王 稽首供養佛
奉事聽上法 右繞皆還歸 樂法菩薩眾
妙光淨無礙 轉聽尊法樂 聞說皆歡喜
四方男女來 鬼嬈心迷惑 見王后心解
意安還歸家 得風寒熱毒 眼耳鼻口病
及若干疾患 后摩頭得安 若取一籌滴
與之病皆愈 無疾安歸家 處胎為醫王
十方諸菩薩 目自見王后 如日月在空
覩菩薩眷属 無婬怒癡患 無貪嫉恚想
其心常歡喜 無飢渴寒熱 天樂不皷鳴
天雨淨華香 天人非人見 未曾懷害心
天人樂飲食 無皷樂悲和 時雨豐賤樂
草藥華果茂 王宮雨七日 貧取食布施
安貧樂稽首 禮和眾如山 白淨王常恱
行法不領國 入靜問皇后 懷聖身安不


持上妙而終亡 生即於豪富家
所生處意常樂 而好憙於布施
為眾生所愛念 居家者及出學
於眾會無所畏 所至處無疑難
其名聲遠而聞 於郡國及縣邑
其手足常柔 所欲得不復難
即為得善知識 諸佛及其弟子
終不復生嫉妒意 意常好樂欲布施
以持上妙而終亡 於是行事無嫉妒
即生於大豪富家 意常憙樂而布施
為若干億人所愛 好布施者有是行
得善知識不復難 常見諸佛及弟子
見已即樂供養之 其布施者有是行


常樂於尊智慧 亦無有恐懼時
不復轉其所願 亦不轉慎諸行
常遠於生死 則求索泥洹道
常在寂寞處行 即便得於三昧
而無有貧窮時 即立於持戒品
其人即具所可願 是菩薩學諸佛道
慧者於人不自稱 其人如是戒清淨
持願甚堅不復難 終不復動所釆建
以見生死無數 便求泥洹道
其意不復著所念 其人如是立戒彊
得正剎土無不可 清淨戒者有是行


其毒不能得行 水亦不能漂殺
諸非人悉護之 即得三十二相
便閉塞諸道 忍辱者德如是
求索諸梵及釋 彼亦不而難致
常得安隱之行 悉覺於非常事
刀及火亦不能傷 行於毒中不能害
諸天及人鬼神護 其忍辱者有是行
即身得三十二相 其人不復畏道
於是死即生梵天 行慈心者有是道
晝夜即得安隱行 常好憙身得安定
於一切有清淨意 終無有瞋恚志行


諸非人悉護之 即疾得成佛道
聞經法亦不忘 未聞者求得了
其人即得高明 精進者有是德
得同諸三昧行 終無有疾病時
精進者智慧俱 其人得佛道行
所飯食得安隱 即得為精進行
譬如優鉢在水 稍稍長而大成
清白法亦如是 令菩薩稍稍成
終無有能當者 得在天安樂處
多陁竭精進行 以進越無數劫
諸菩薩勤力行 所修奉悉說之
其精進者有威神 常為諸佛所擁護
而皆奉受是道行 其人得佛道不久
所聞者終不復忘 及復得餘眾法行
其人智慧稍增益 精進行者有是事
種種三昧常自增 彼終無有疾病時
諸所可飯食之者 一切得則為安隱
晝夜成就清白行 精進之者無有休
其人不久疾得佛 行精進者尊如是


