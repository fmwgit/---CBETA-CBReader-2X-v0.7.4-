高麗大藏經（新文豐版）數位版, No. 1260 御製逍遙詠


脫空謾語莫知真


誑惑愚蒙謼殺人


愛者擬求名利用


被他悞賺怕論申


唯言草異生巖谷


更說天涯泛海津


有甚相干爭道理


幾家燒鍊幾家貧


逍遙理路達三清


非是尋常取次名


此語不宗凡見識


籠羅大象顯昭眀


傍通照料周遮遠


異境凡從智慧生


方丈室中誰口默


真心傳受一般平


大道逢來是宿緣


終期定可訪真仙


山中修鍊非州郡


城裏無荒隱市鄽


秘術豈教容易得


幽深還許相傳


超凡入聖渾閑事


問取人間十洞天


道法窮來理甚玄


知之修鍊口親傳


棲貞有象藏烏兔


自在遨遊本地仙


赤水華池湏是秘


黃寶鼎要精研


靈胎變化無相剋


龍虎昇騰論汞鈆


玄機聖境謾勞心


何似窮研道理深


升降自然隨我命


莫教虛度向光陰


幾人達得幽閑趣


如樹爭高力不任


闇裏差殊終墜墯


神仙尚有飛沉


濟世勤行任百年


方知大道自昭宣


休誇解變黃金術


誰信空磨白玉穿


智慧冝從高見識


陰功及物彌堅


是非達取此言語


宇宙常存隱聖賢


青松本不樹蕭條


學士因何智自勞


金水朗然眀皎潔


雪山堆積就中高


志心但覓三神藥


凡目難觀萬里毫


我獨閑吟誰解意


悠哉麗日靈鼇


乘雲駕鶴自西東


修鍊真人意氣雄


出離凡為高見識


周旋道理遠懷通


愚迷盡說皆非實


解者方知事不空


宿業大都心外障


有緣歲月易成功


八風雷動遶炎洲


巨海波浪四畔流


鼠向此中毛骨異


布成將舊火燃休


白銀絳光霞麗


紫玉黃芝瑞氣浮


聖境山林人莫訝


延年皆是眾仙遊


窮真妙理訪仙鄉


雲水青山地久長


聞說洞中諸境異


誰知鼎內有非常


遭逢秖是因緣感


費力無成枉用忙


瑞氣青天含象彩


十洲閑坐論陰陽


豈將容易話長生


辛苦徒勞業未精


安肯便教貪上得


先湏禮讓後純誠


絳霄音旨人難解


白雪消停竪有橫


象外仙山諸境趣


若非修鍊躡三清


丹丘霧彩好林巒


盡是天宮不死仙


常與神人為窟宅


能興風雨秀山川


溪頭雲出搖紅葉


谷口村稀伴碧煙


題品洞門房密秘


隱藏蹤跡相傳


南來北去及東西


萬物難歸一等齊


倐忽爭知興變易


幽玄恬澹不昬迷


區分有截無邪見


軌如空詠好題


天且豈容私輔德


功成自竪入雲梯


天地為爐我自知


人無遠慮必生疑


功夫未至勞懸想


境外聲聞不改移


機巧豈逢容易得


是非終究欲何之


思量大海深淵理


光陰虛度影叅差


流砂一味細堪觀


萬象籠羅幾百般


湏向鈆中相假合


分成鼎內見其端


煙霞聚散歸深谷


水火相逢不用乾


養就大還昇世界


月宮乞取桂花看


崑崙山上聚神仙


羽駕爭行意不偏


積雪遠看欹下界


巔峯高認湧流泉


真空的實難堪比


異景皆從造化遷


秘密豈教容易辯


玄中之外更深玄


溟溟滄海浪濤深


霧蔽山巒不易尋


紫蓋洞人駕鶴


虹霓城郭道為林


幽玄相去何多少


巧拙無由智慧侵


盡是同緣相引接


從容語話八仙心


大都滋味莫因循


减節從教歲月身


述作比人世解


凡情謾說內丹真


消停意上寬還遠


宗旨猶來好親


動靜機關勿勞苦


坎离卦象善調勻


逍遙但信莫狐疑


天自高兮地本卑


曉取聲聞歸至道


從來法則盡如斯


物情運化真純理


謾說周遮問不知


性識賢愚俱一體


善緣惡業影相隨


靈芝出見少人知


此是含玄故不疑


隱逸大同非妄想


精誠自化豈叅差


翱翔碧落乘雲駕


宛轉虹霓入室時


至道就中升降等


丹田日用有盈虧

