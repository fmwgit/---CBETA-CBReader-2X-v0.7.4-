高麗大藏經（新文豐版）數位版, No. 1402 高麗國新雕大藏校正別錄

專行諸度之事 其人捨不正行
所修無所復著 諸根以為寂定
即為得安隱喜 坐思惟道行事
其人已離愛欲 安隱坐於一心
以遠離魔境界 即住於佛境界
專行者有是持 其獨樂樹閒者
即便解脫之行 便成得十事句
其菩薩住轉不行 皆捐於不當行
不正行樂正行 念三昧者有是事
其人終無貪著時 行安隱者賢不貪
身意善覺而持戒 行三昧者有是事
行空樹閒無所畏 其人終無著貪時
諸非人皆愛念之 如是遠離欲獨行
終不著欲亦不貪 如是即脫魔境界
便住於如來境界 其人解脫邪事竟


護經戒不敢犯 亦不有想著求
行忍辱及智慧 終無有人之想
見人即有精進 身志意無所著
行一心及智慧 無所住無有想
以降伏於眾魔 智慧者有是德
九十六種之道 皆無能動搖者
得知了生死事 智慧者有是事
於一切眾生所 有大悲哀之行
於弟子緣一覺 皆不念所求行
所有皆施無希望 為不犯戒不念
行忍辱者無人想 奉智慧者有是事
精進為在空閑處 禪無有想亦無住
其人智慧降伏魔 行智慧者有是事
諸外道者不能動 其人即為知生死
於眾人民有哀傷 行智慧者有是事
諸弟子及緣一覺 於彼終無念求索
其人住佛道如是 行智慧者有是事


其人便塵勞 即隨佛道之行
慧而解諸狐疑 便為現直見事
則道行 即得在於正道
見在於甘露門 則得坐佛樹下
為人民解現王 令不畏諸道
曉了無數塵勞法 知解兩事為如是
其人便塵勞 便於彼學上善法
為一切人解其疑 便為得見善正直
即去道事 其多智常在道住
常為住在甘露門 得坐在無量佛樹
為無量億人現明 其人終不畏道


得在住法智慧 意常好憙布施
便淨其佛國土 即得無上之國
便則坐佛樹下 興法施譬如寶
布施一切所有 便學於諸法王
則遠除諸塵勞 其人得佛不難
布施於一切人 常有慈心之行
其無有嫉妒行 為安隱諸非人
多智便諸不善 其人常為在善住
於尊法堅不可動 其多智者常與法
即常得清淨之國 常奉行佛道之事
為常得在佛樹下 興法施者有是事
無有塵勞布施眾 便即知了己身事
皆解脫諸世之事 其人終無所罣
其人自知而發意 為一切人如是施
有慈心者無嫉妒 見諸法安無有我


勇猛者於彼行 諸所不可得命
皆不著諸世界 於禪思安隱坐
亦不願諸所生 便曉知諸空法
終不復犯戒法 持於戒無有呵
其盡壽不說 不誹謗餘賢者
其行道無所諍 終無有諸諍訟
其便知諸所事 譬如法而習行
乃至亡失其命 終不謗於世尊
積累於一切法 自保意無所畏
於一切諸世界 佛道不可思議
即奉持諸佛法 不復疑於空法
其人之行而上妙 住不在於諸外道
行禪安隱無所著 諸所無命亦無人
其人終無有貪者 行一心者無所想
以知無人無我法 終復無有於所願
悉曉諸空之法事 於眾所用終不著
其人終無貪著念 於佛常有淨信意
其人終無諍訟事 獨處行者空眾用
其人為住於佛道 便持如來諸所法


便奉無所欲事 於獨處一心行
思念普世閒明 其人轉而成信
於智慧一無疑 佛慧不可思議
於諸佛有反復 佛終不法
即而作寂定行 便為住於寂法
其人即得解事 獨自樂於樹閒
便於財利 在一處而行道
有人則為有清意 常皆諸事
其人行寂無有上 終不復疑諸佛慧
其人思念佛無上 信於諸天中天行
亦不復疑諸佛慧 寂寞行者有是事
於諸上人有反復 終不復諸法行
獨處行者而寂寞 閑處行者有是事
便得善諦寂寞地 即疾解了諸證事
常解說無央數經 其人無有罣時


終無有諍訟時 而獨自作於行
常無有瞋恚意 終不轉著諸界
亦不復作諍訟 在閑處是有德
便為寂寞之行 常在於獨處行
即有解脫之事 便疾得過度去
獨自在上閑處坐 常眾會人
其人終不入人罪 樹閒坐者有是事
便猒於一切生死 其人無有貪眾用
亦不有眾畏之事 在樹下坐有是事
終不與人共諍訟 常獨行者樂寂寞
常護守於身口意 其在閑處德無數
便得上妙解脫事 即好坐在寂三昧
其於樹閒習寂行 在閑處者有是德


利無利而等意 其人住於教令
亦不犯賢聖事 不有稱諂行
亦不自說其善 復不說他人
亦不愁不歡喜 說法離於衣食
所說皆令歡喜 分衛者有是德
不欲令稱不求名 常住在四賢聖行
亦無諂求財利 受教令者有是事
不自稱譽不說 初不說舌者
聞人功德常歡喜 其分衛者知止足
離衣食善與法施 亦不求索於財利
所說善人皆歡喜 受尊教者有是事


如前後經說 唯願人中尊 伽陁重分別
彼神通威德 我今樂欲聞 佛告舍利子
應至心諦聽 當來慈氏尊 為汝廣宣說
尒時大海水 以漸減三千 二百踰繕那
為顯輪王路 贍部洲縱廣 有萬踰繕那
有情住其中 在處皆充滿 國土咸富盛
無罰無灾厄 彼諸男女等 皆由善業生
地無諸 唯生青草 履踐隨人足
喻若覩羅綿 自然出香稻 羙味皆充足
諸樹生衣服 眾綵共莊嚴 樹高三俱舍
花菓常充實 時彼國中人 皆壽八萬歲
無有諸疾苦 離惱常安樂 具相悉端嚴
色力皆圓滿 人患有三種 食衰老便利
女年五百歲 方乃作婚姻 諸有欲便利
地裂而容受 人命將終盡 自往詣屍林
城名妙幢相 輪王之所都 縱十二由旬
廣七由旬量 其中所居者 皆曾植妙因
此城有勝德 住者咸歡喜 樓臺并却敵
七寶之所成 開鑰及門 種種寶嚴飾
繞諸隍壍 皆營以妙 名花悉充滿
好鳥皆翔集 七行多羅樹 周匝而圍遶
眾寶以莊嚴 皆懸鈴鐸 微風吹寶樹
演出眾妙聲 猶如奏八音 聞者生歡喜
處處有池沼 覆雜色花 園苑擢芳林
莊嚴此城郭 國中有聖主 其名曰餉佉
金輪王四洲 富盛多威力 其王福德業
勇健兼四兵 七寶皆成就 千子悉具足
四海咸清肅 無有戰兵戈 正法理群生
設化皆平等 王有四大藏 各在諸國中
一一藏皆有 寶百万億 羯陵伽國內
藏名氷竭羅 蜜絺羅國中 般逐迦大藏
伊羅鉢羅藏 安處揵陁國 婆羅痆斯境
藏名為餉佉 此諸四伏藏 咸属餉佉王
百福之所資 果報咸成就 輔國之大臣
婆羅門善淨 四明皆曉達 多聞為國師
通諸雜論 善教有聞持 訓解及聲明
莫不咸究了 有女名淨妙 為大臣夫人
名稱相端嚴 見者皆歡恱 大丈夫慈氏
辭於喜足天 來託彼夫人 作後身生處
既懷此大聖 滿足於十月 於是慈尊母
往趣妙花園 至彼妙園中 不坐亦不臥
徐立攀花樹 俄誕勝慈尊 尒時勝尊
出母右脅已 如日出雲翳 普放大光明
不染觸胞胎 如蓮花出水 光流三界內
咸仰大慈輝 當尒降生時 千眼帝釋主
躬自擎菩薩 欣逢兩足尊 菩薩於此時
自然行七步 而於足履處 皆出寶蓮花
遍觀於十方 告諸天人眾 我此身後
無生證涅槃 龍降清涼水 澡沐大悲身
天散殊妙花 虛空遍飄灑 諸天持白盖
掩庇大慈尊 各生希有心 守護於菩薩
褓母擎菩薩 三十二相身 具足諸光明
捧持來授母 御者進雕輦 皆用寶莊嚴
母子昇其中 諸天共持輿 千種妙音樂
引導而還宮 慈氏入都城 天花如雨落
慈尊誕降日 懷姙諸婇女 普得身安隱
皆生智慧男 善淨慈尊父 覩子奇妙容
具三十二相 心生大歡喜 父依占察法
知子有二相 處俗作輪王 出家成正覺
菩薩既成立 慈愍諸群生 眾苦險難中
輪迴常不息 金色光明朗 聲如大梵音
目等青蓮 支體悉圓滿 身長八十肘
二十肘肩量 面廣肩量半 滿月相端嚴
菩薩明眾藝 善教受學者 請業童蒙等
八萬四千人 時彼餉佉王 建立七寶幢
幢高七十尋 廣有尋六十 寶幢造成已
王發大捨心 施與婆羅門 等設無遮會
其時諸梵志 數有一千人 得此妙寶幢
毀坼須頃 菩薩覩斯已 念世俗皆无
生死苦覊籠 思求於出離 祈誠寂滅道
棄俗而出家 生老病死中 救之令得出
慈尊興願曰 八萬四千人 俱生猒離心
並隨修梵行 於初發心夜 捨俗而出家
還於此夜中 而昇等覺地 時有菩提樹
号名曰龍花 高四踰繕那 蓊欝而榮茂
枝條覆四面 蔭六俱盧舍 慈氏大悲尊
於下成正覺 於人中尊勝 具八梵音聲
說法度眾生 令離諸煩惱 苦及苦生處
一切皆除滅 能修八正道 登彼涅槃岸
為諸清信者 說此四真諦 得聞此妙法
至誠而奉持 於妙花園中 諸眾如雲集
滿百由旬內 眷属皆充滿 彼輪王餉佉
聞深妙法已 捨諸寶 祈心慕出家
不戀上宮闈 至求於出離 八萬四千眾
咸隨而出家 復八萬四千 婆羅門童子
聞王捨塵俗 亦來求出家 主藏臣長者
其名曰善財 并與千眷属 亦來求出家
寶女毗舍佉 及餘諸從者 八萬四千眾
亦來求出家 復過百千數 善男善女等
聞佛宣妙法 亦來求出家 天上天人尊
大慈悲聖主 普觀眾心已 而演出要法
告眾汝應知 慈悲釋迦主 教汝修正道
來生我法中 或以香花鬘 幢幡盖嚴飾
供養牟尼主 來生我法中 或鬱金沉水
香泥用塗拭 供養牟尼塔 來生我法中
或歸佛法僧 恭敬常親近 常修諸善行
來生我法中 或於佛法中 受持諸學處
善護無犯 來生我法中 或於四方僧
施衣服飲食 并奉妙醫藥 來生我法中
或於四齋辰 及在神通月 受持八支戒
來生我法中 或以三種通 神境記教授
化道聲聞眾 咸令煩惑除 初會為說法
廣度諸聲聞 九十六億人 令出煩惱障
第二會說法 廣度諸聲聞 九十四億人
令渡無明海 第三會說法 廣度諸聲聞
九十二億人 令心善調伏 三轉法輪已
人天普純淨 將諸弟子眾 乞食入城中
既入妙幢城 衢巷皆嚴飾 為供養佛故
天雨曼陁花 四王及梵王 并餘諸天眾
香花鬘供養 輔翼大悲尊 大威德諸天
散以妙衣服 繽紛遍城邑 瞻仰大醫王
以妙寶香花 散灑諸衢街 履踐於其上
喻若覩羅綿 音樂及幢幡 夾路而行列
人天帝釋眾 稱讚大慈尊 南謨天上尊
南謨士中勝 善哉薄伽梵 能哀愍世閒
有大威德天 當作魔王眾 歸心合掌禮
讚仰於導師 梵王諸天眾 眷属而圍遶
各以梵音聲 闡揚微妙法 於此世界中
多是阿羅漢 蠲除有漏業 永離煩惱苦
人天龍神等 乹闥阿修羅 羅剎及藥叉
皆歡喜供養 彼時諸大眾 断障除疑惑
超越生死流 善修清淨行 彼時諸大眾
離著財 無我我所心 善修清淨行
彼時諸大眾 毀破貪愛網 圓滿靜慮心
善修清淨行 慈氏天人尊 哀愍有情
期於六萬歲 說法度眾生 化滿百千億
令渡煩惱海 有緣皆拯濟 方入涅般城
慈氏大悲尊 入般涅槃後 正法住於世
亦滿六萬年 若於我法中 深心能信受
當來下生日 必奉大悲尊 若有聡慧者
聞說如是事 誰不起忻樂 願逢慈氏尊
若求解脫人 希遇龍花會 常供養三寶
當勤莫放逸


