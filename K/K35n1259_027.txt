高麗大藏經（新文豐版）數位版, No. 1259 御製秘藏詮


仰望長空非霧散


臨危俯視景星孤


猛風似箭吹砂磧


遇雪巡樓釅酒沽


膳部少曾加饌味


太常雅調雜笙竽


將癡欲為虛求劒


性僻還應但守株


媚侫乖張多自惑


公行譚論不咨諏


指蹤怠真堪辱


勤儉清廉濯舊襦


受寵若驚皆得所


揚名顯行豈違踰


舞風垂柳輕藍色


笑日名花似錦鋪


巷聽歌時相倣斆


仁慈布慧盡昭蘇


夏田壠同康濟


秋稼如雲不欠租


我武惟揚宣致理


崇文柔遠播中孚


廣開視事洪纖達


庶務從容自遣祛


戈甲豈施杭越定


梟巢已下陽屠


彤濟濟依班敘


輔弼鏘鏘保樞


帶礪勳侯推果毅


貔貅羣効悉何如


頒霑煥赫皆傾節


錫宴冲融許大酺


西洛荒榛經嵗久


東京繁盛往年無


爕調宛順璿璣正


郊祀虔誠禮樂徐


紫殿成名增彥


金門脫灑免嗟吁


瓊漿美醞供盈甕


嘉會眀堂設內


憫惻降祥呈効祉


恤刑高鑒眚嚴誅


奔聽肆赦臻靈貺


盡放從良改賤俘


漸變澆風歸質朴


普施寬濟並沾濡


蒸黎滿望湏虔禱


苗稼無災絕舞


引領情通深可重


舒張妙理謾欷歔


禹功及物玄珪受


湯推仁尚泣


盜屏除潛惡跡


兇頑悛革悟榮枯


旁求造為心膂


周想昔賢猶病諸


所在怡然頒弊帛


搜羅幽滯遍門閭


耿光褒稱竆編簡


紀錄湮沉被野廬


省分推誠堪作則


因循委命笑揶揄


垂烈世遵先古


側陋遐宣共坦途


納諫為緣無忌諱


滋章却恐信欺誣


酬恩環在知黃雀


表瑞年祥見赤烏


靜聽中原歸歷


晏安域內放懸逋


彛倫庶績熙哉盛


眾恱難儔務本與


丹鳳儀翔紫閣


六眸龜出泛清渠


興隆大寶宗皇業


亭育羣生盡樂


枉恣昏迷誇調態


踈狂醉臥豈堪扶


隟中平地香多潔


廉讓之家水不污


得意勿輕成浪跡


情憐光景隱巖峿


瓊林好齊三境


畫舸應難渡泗洙


獫狁來賔閑甲馬


關防無事罷戈


煩苛已變眀真偽


威德遐臨懾虜胡


造化崇資勝境


施張利益振嘉謀


生民務本傾葵藿


耕叟懽欣滿路衢


通義尋常皆礪


開襟寂靜若醍醐


但看佳氣籠金闕


何異神仙化玉壺


審逐稽違聲自遠


廉平慎守道情俱


熙熙大布無為化


咸使飛沉向帝都

