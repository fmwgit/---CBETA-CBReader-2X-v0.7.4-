高麗大藏經（新文豐版）數位版, No. 1260 御製逍遙詠


逍遙自在何拘束


天地希夷無返覆


勿把他心向外求


真宗理道相和睦


人間天上盡修行


七寶山高混太清


玉樹玄珠明照室


命根悟者轉增盈


虛無入有何蹤跡


非是神光化金液


廓落方圓在杳


南來北去斷消息


靈元物象向天涯


古往今來聖事誇


無礙智通精進心


研窮理路交加


奇哉离燄烹鈆水


清靜之中藏奧旨


出沒門景異常


十洲隱大神仙子


綿綿若論太幽深


即是流珠不是金


萬卷經文兼在目


機關絕妙有浮沉


開關寤寐來相逼


魄走魂歸天地力


風掃塵埃躡紫雲


覩其顏難別識


勿生疑慮變陰陽


須信丹砂道理長


若向此中明此義


十洲洞府蘊馨香


康哉內景植仙桂


枝葉蔢深根蒂


真宗妙法審來由


修鍊真空無涯際


要知逆順莫相非


廣演周遮隱玄機


先說艱難後始說


精窮運化遂相依


瑤池浴鳳通霄漢


金闕光舒何燦爛


丹成可驗不狐疑


常娥偷月中看


春間花卉一齊開


天上優游誰肯來


洞裏煙霞牢秘隱


水精宮殿白皚皚


昔日神仙皆燒鍊


不說根由人豈見


本是凡情枉謾勞


何年待得成九轉


密藏無使等閑知


碧落真如在兩儀


理外消停造化實


相逢遇偶勿懷疑


直須意遣凡庸道


所以難言論秘奧


先令頓悟了然空


方扣玄關驅煩惱


從來教法甚分明


幾許心迷事不成


棄世比圖閑自性


精修道路必長生


歸童返老超升界


正定威儀勿懈怠


開閇善能若苦勤


奮迅光陰同一泰


凡流學者不堅持


生滅門中故不知


走縮陰陽無住相


非難非易細推之


含胎十月無休歇


或作金兮或似雪


認取還丹莫亂求


獼猴水底弄明月


象推功


至道相宗


逍遙理而不散


赫弈高而且通


信之者以陰陽


秘之者以鈆汞


名恍惚之何異


見出沒之無窮


大道穹隆深仁常在


騰三清而靡息混四溟而不改


雲凝似雪釋迷而頓悟虛无


鼎裏開花要妙而熠揚光彩


想初神明闇契景貺優遊


子母成而入聖


烏鵲飛而逗遛


可提撕而堪數


非雜類以相投


雲浮羽客之前方知禮讓


洞府真人之喻測端由


及乎偃仰無蹤


有為皆寂


窺其戶牖須憑刀尺


千載遇而可化


九轉成而堪惜


達虧盈而動止若之相望


訣逆順以所思潛遁其跡


何謂清者濁之本濁者清之徒


風塵路合桂影蟾孤


由久恒持豈凡庸之能測


元和獨立辯玄化之精


然則難將語默故不差殊


顯華夷之共泰


離煩惱之銷除


物臨幽奧眇邈真如


曷若習本靈元故依人望


豈不知寰瀛之內修得歸神仙之上


究龍吟之走作海岳淵深


窮虎嘯之和平流珠通暢


且夫性靜希夷


別識根基


信受而縱橫自在


舉措而照鑒形儀


清得而金牙燦爛


紅芳而碧葉交垂


玉闕化成滌蕩愚蒙之見


煙霞綺靡用茲廣達之知


於戲法教門中研精秘旨


與陰陽而合德


寂天地而同理


還丹至藥


接聖境以周旋


日月齊明勿恣縱而善矣


凡在人間各有長生


我聒賢愚之耳


馭駕神蹤


碧落香風


靉靆之祥煙綺靡


縱橫之羽盖迎空


夜景迢迢意思而奔赴瑤席


天高遠遠駈馳而直抵崑宮


當其渾雜駢羅


情分賔主


騰驤之駿馬何極


袂之仙娥共覩


既而靈貺集


仙童侶


明月之圓將似晝組繡瑤池


金殿之高卷珠簾笙歌伎女


志慕求真


儼雅深仁


輝華宴以初設


光幸輦以爭新


珊瑚器皿


淥水波津


錦帳雲屏去就傳觴之旨


鸞歌鳳舞如常待客之陳


虎嘯龍吟


衣侍眾


筵斟玉液之醞


樂奏琴瑟之弄


鶴鳴天上思羽駕而自在逍遙


日烏傾薄塵世以從容舉動


時也靈符降展情懽


贈玉帛以成禮


搖翡翠以端


筵中之百媚花芳柳垂金線


階上之雙娥對舞殿列鴛鸞


既而窈窕周旋


徘徊不絕


水精宮間於碧沼


珠璣座臨於絳闕


九旒日黯於東海之中


十二樓臺風颺於西波之月


復還五色雲頭萬分流


若木之金烏飛乍變


鏘風而白鹿鳴未収


眉開八字兮晶熒煙霞馥郁


歌聲一曲兮縹緲銀漢優游


何期遠恣情深


有無所得


瓊宮不讓於天上


人間非外於縱逸


終乃是非起而慕求仙


如夢輕佻之客

