高麗大藏經（新文豐版）數位版, No. 1402 高麗國新雕大藏校正別錄

云何真言相 及阿闍梨相 云何成就者
并說伴侶相 方所何為勝 何處速易成
云何調伏相 及應不應作 云何誦真言
方便及次第 何花得易成 云何用塗香
云何供養食 復燒何等香 云何然燈相
云何扇底迦 云何增益相 云何降伏怨
於此三種中 各成何等事 云何上中下
次第成就相 以何法請召 云何供養之
云何作護身 云何廣持誦 何相誦真言
云何作灌頂 真言試何相 云何當受持
云何字得圓 云何得增益 云何作護摩
及以次第法 復用何等物 能令速成就
云何成就諸藥相 云何而受諸藥相
云何能淨諸藥法 云何藥量及多少
彼諸藥等并相貌 唯願尊者具慈悲
一一分明為我說 云何護諸成就物
及以分別為分數 云何受用成就物
唯垂分別說彼相 云何失物令却得
云何被破令著彼 云何先知作相
云何成就曼茶羅 云何辦事曼茶羅
云何灌頂曼茶羅
如上諸所問 及以隨要者 為諸眾生故
唯願廣分別


