高麗大藏經（新文豐版）數位版, No. 1482 大乘中觀釋論(第10卷-第18卷)


眾生無明覆 愛結所縈纏
作作者受者 不一亦不異


業不從緣生 不從非緣生
見有業相違 是故無作者


無作者作業 何有業生果
既無實有業 受者當何有


如佛神力化 化成具足相
是化復起化 初化名化者
諸法如化相 作作者無作
說作者等體 皆云何可有


諸法無有體 如乾闥婆城
煩惱業及身 作者果亦然


若或無有我 我所當何有
無我無我所 我我所即滅


諸業煩惱盡 即名為解脫
而彼業煩惱 從分別中生
一法如是故 餘法亦復然
無定意分別 無定故差別


此所說想法 想即心境界
無生亦無滅 如涅槃法性


若佗信寂靜 無戲論所戲
無異無分別 此即真實相


若法從緣有 而不即是因
亦不異於因 故非常非斷


無一義多義 不斷亦不常
此諸佛世尊 正法甘露句


正覺不出世 聲聞復滅盡
彼緣覺正智 從於猒離生


蘊中若有我 有即生滅分


若異蘊有我 有即非蘊相


一切實不實


非實非不實


亦實亦不實 此即諸佛教

