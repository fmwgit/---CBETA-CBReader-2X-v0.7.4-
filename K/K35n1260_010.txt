高麗大藏經（新文豐版）數位版, No. 1260 御製逍遙詠


道妙懷真紀異常


人間天上若存


潛機物類多中覷


納取虛無定久長


碧落遨遊歸洞府


黃金不買自馨香


叅同契合諸經說


精魄來爛紫光


無為道大入幽玄


幾許風光慕昔賢


對境盡同閑見識


忙中皆是急相煎


配匹直湏寬雅淡


會有逢時不偶然


修鍊但教堅志氣


叅詳穩審更周旋


含胎長養盡籠羅


豈離玄談道理麼


狐兔幾曾能乳馬


麥田斷定不生禾


目前便是真佳境


汞內消停自合和


認取門深見解


紅砂奇異湧恒河


人心多是少相投


非識塵中上品流


不見真宗歸物理


難知妙道後先休


生前內鼎冝烹鍊


殊勝華池好漸修


但見完全憑土德


能調火藥皆秋


玄之玄又見真空


巧拙臨時要妙中


大智伏藏知遠近


纖盡達了然通


周旋物性誰區別


坦蕩由來是且同


境致三才隨有位


神光照室瑩西東


還丹未就且降魔


二八從教細攪和


离火催駈凡入聖


坎鈆功力甚僂儸


紅塵自化真堪貴


白雪增盈不用多


九轉龍吟成虎嘯


人非人是狀巍峨


難求的當問愚癡


箇堪言好事知


名利猛貪無有足


多端動止沒儀


浮生不實將何用


欲把非常亂作為


謾語饒教能配類


一朝患害殢他誰


千般萬類不相逢


天地尊卑豈易窮


海岳高深隨日轉


神仙聚樂隱塵中


鮮求名利知貪少


多事閑忙惣是空


幾箇心賢平坦蕩


十洲三島自從容


含元得一本真宗


悞者平論惣是空


萬象都來皆俻


千言譬諭了然通


才高俊彥優堪賞


竊祿偷安有異同


唯願他心如似我


不教惡罪身中


関萬象審消停


子母相傳日月精


產藥要教千日化


玄門全藉五行清


靈胎脫體方知聖


鈆汞梯媒不是名


金鼎就來從變質


陽和陰氣兩俱生


九重天上帝仙居


愚昧求真道理踈


混沌初分長日月


精魂聚散記丹書


离男坎女皆相類


壬子丙丁異境殊


歷刧因緣隨世在


陰功及物玄殊


神水華池妙更精


非鈆非汞妄于名


河車本是延齡藥


戊子從教配類成


朱雀坎虵安在後


青龍白虎免交爭


若使真金全二八


何憂住世不長生


還知受氣稟天然


百法方為事理全


假合都來歸至道


修持遠大更通玄


二儀交感成祥瑞


八卦剛柔被俗牽


何謂此中生恍惚


直湏欵曲細精研


玄門至道故無涯


自是人心所見邪


智識未能通大藥


豈將容易擬榮家


千年聖境何虛


百刧曾修不用遮


龍虎欲成堪鍊鼎


勿為利路亂交加


論功湏是一陽初


二八調和作楷模


固濟但牢封密閉


莫教中道有差殊


依時消息專心記


在意停騰運火徐


日月無虧眀節


從容願所不躊躇


還丹百數細湏尋


以驗從來道理深


火混成如白屑


水中凝結是黃金


循環復始周旋鼎


造化駈馳要用心


消息玄門窮八卦


飛騰自在遠山岑


真空修鍊永長年


不識還丹在眼前


一得清來光宇宙


千朝湏是用烹煎


人間天上分眀錄


汞裏花開豈偶然


達取但教依理路


勿貪世利悞周旋


烘烘火色水中論


至寶湏教鼎內存


點化自然常在手


區分道理有玄門


莫將容易誇言說


盡入虛無是我尊


天動地神邪可畏


丹能飛走似雲奔


人是人非意頗同


較量此事盡歸空


無為政化求真理


方表深仁大道雄


舉止但能恒有節


尋思何處不周通


寰瀛善惡知多少


莫忘生前積德功


因緣業障遇真稀


黃帝乘龍豈是非


達識尚凝常恍惚


愚蒙學解故相違


華池秘密人天授


神室光揚日月輝


智者無言皆口嘿


敢將容易論玄機

