高麗大藏經（新文豐版）數位版, No. 1260 御製逍遙詠


還元到即見真歸


不是虛傳羽化飛


大道勿將閑設用


精修別得便機


安排穩入龍宮內


變易終藏虎鼎威


豁達坤神妙理


逍遙鈆汞共相依


鶴骨巖巖混世間


不侵寒暑似童顏


精神爽麗言千典


舉步如飛思慮閑


起坐問他修鍊法


亂將詞理勿交関


生來靜却凢愚見


又說三仙有大還


停騰火詰炎山


九轉方能濟世間


玉蘃花開真可愛


紅爐鼎內境幽閑


人逢藥就延長久


羽駕仙迎返少顏


盡在目前非是遠


定知時日好登攀


泥丸本是命根宮


消息臨時語話通


大道比來行氣術


其餘効驗藉陰功


物情之理皆清淨


造化玄事莫同


重此言深可意


腹中日運鼎花空


無名蹤跡故難興


智者消詳冷似冰


廓落異端隨日變


乖違法度受天懲


機關勿使招他謗


亮直溫和自舉升


好事相宗堪範


方言內外一般稱


天生顏幾何般


鶴骨飡霞厭俗觀


赤水華池誰法則


白銀為又堪看


來傳音旨俱然混


位有尊勿異端


逆順之中關理性


心田靜外豈相干


靈草靈砂起自然


却將非外亂烹煎


黃牙成土堪名藥


秋石為胎本是鈆


樂道逢來折且喜


周知體認更完全


陽施陰授冝消息


不識時人在眼前


逍遙我命在玄穹


鶴宿霞景致中


自得安寧兼養道


更將利益屏群雄


淵深引古知今用


劈斫區分盡可通


和暢五音從豁達


坤之內靄溟濛


巔峯一望水深潭


誰解緣情語話堪


暗室自開眀日月


道心奇異老山菴


研窮妙理真消息


誡忌先賢讓不貪


稽古尚為今法則


愚蒙太甚苦談談


千年福壽自由人


萬象星羅在身


寶馬不教龜鱉乳


嘉禾湏問穀田神


根株種植華池內


藥鼎煎催運火勻


混沌分來皆是道


二儀交感八方親


非人口似瀉汾河


此軰塵中有甚多


心恨恭無定止


舌誇端正乱乖訛


為官善政身榮祿


利劒休教石上磨


立待滿盈舡水


惡風從被海神拖


精詳語議四門開


舒慘陽和意外裁


遠見風塵思往事


無窮日月去還來


樂耶栺趣歸三體


周旋道理遍九垓


賢聖人天常法則


雲嶺上白皚皚


飛騰自在莫教


坎女离男共一家


無礙逍遙通智慧


將求利樂勿湏誇


靈根就看和春雪


神室之中有絳砂


彼是彼非堪可重


常娥倚樹笑唅呀


貪染猶來理不通


虛勞嵗月面西東


從前自是凡心別


利益湏歸上帝功


洞府名高同景致


塵泥蹤跡莫知空


去非但向鈆中作


變化飛騰大道雄


達道真人見者稀


豈教容易等閑知


陰陽造化無非實


天地元精動合冝


功行三千湏及物


還丹九轉上昇時


忙中嵗月忙中遣


我本愚來性不移


拪心隱逸故非常


大約恒持要久長


清淨好為皆是益


周旋理度審安詳


法馭物湏平穩


順日成功自酌量


倐忽之間堪疋配


臨時巧拙見圓方


香湯沐浴更齋清


運動形軀四體輕


魔鬼自然生怕怖


神魂必定轉安寧


從無入有皆真實


去住何難妙精


五行聚散歸一體


靈源不用苦煎烹


一身獨善欲何之


爭及衣解撫綏


浮世淺情無限量


愚蒙自是不相


直須憑仗分眀說


詰取靈源問得知


要覔洞中閑日月


除將濟事謾非為


尋思道味詠吟哦


去住先賢有幾何


性識無凝関要妙


浮沉依約不言多


但將子細分眀說


猶恐閑非却被魔


救世比來心所願


逍遙盡入扣玄歌


鈆汞丹方不謾論


同歸一體有玄門


剛柔產取黃牙樹


遠近先眀赤水魂


化質昭然清日月


縱橫無礙杳坤


龍吟虎嘯真非是


霧散雲飛似雨奔

