藏外佛教文獻數位版, No. 33 入菩薩行論廣解

悉以迴向諸眾生， 願速趣入菩薩行。


以我所作諸福德， 願得安樂廣大海。


願諸眾生恒得受， 菩提大樂無窮盡。


其中所有諸有情， 願皆安樂咸歡喜。


熱惱苦逼悉清涼。


丘陵挺植諸荊棘， 願悉萌生如意樹。
鷗鷺鳧鷖鴻鵠珍禽等， 和嗚哀雅翔舞以莊嚴，
芬馥異香妙蓮廣大海， 願諸地獄轉變咸安樂。


眾合諸山轉為無量殿， 供養十方如來滿中住。
所有熾熱鐵丸刀劍雨， 從今轉成花雨降繽紛，
等活瞋心刀劍互斬斫， 願令天花互散起慈心。


肌肉糜爛骨上如開古姆花，
以我善根力故願得天人身，
共諸天女澡浴池中徐灌浴。


黑暗盡除悉生安樂是誰神力具此大威能，
翹首仰觀瞻見空中持金剛手威光赫然住，
生大歡喜由斯勢力離諸罪垢隨彼願往生。


地獄猛火頓熄淅瀝得清涼，
思維忽爾安樂適悅是何故，
願諸地獄有情見執蓮花母。


如普賢等菩薩離障妙樂雲，
降法具足妙香清涼甘露雨，
地獄有情現前觀見歡喜生。


大悲自在聖觀音， 從手降注白乳流，
施諸餓鬼得飽足， 浴體常恒淨無垢。


願諸孕婦無災損， 猶如天女幻化生。


願諸渴者得淨水， 甘美芬芳亦清涼，
願諸貧匱得寶藏， 願諸憂惱得歡忻，
願頹喪者皆振奮， 所作堅毅悉圓成。


一切有情無病者， 長時健康無災患，
諸恐怖者願無畏， 諸繫縛者願解脫，
諸無力者願具力， 互相愛念起慈心。


遠行所求一切事， 不勞勵力皆成就。
願諸船舶航行者， 意所希求定成辦，
安抵水濱止泊處， 親知會聚皆歡喜。
願諸漂泊憂惱原， 歧路能逢勝伴侶，
盜賊虎狼怖畏無， 不勞疲苦達其行。
曠野迷途恐怖中， 愚蒙衰老無依怙，
睡眠醉夢極狂癡， 願乞諸天為佑護。


飲食受用資糧圓， 世世恒常存正念，
寶藏充滿遍虛空， 受用常不感缺乏。


若誰有情威光小， 從此威光增雄偉。


所有世間諸婦女， 願皆轉變得男身，
願諸卑賤得高位， 亦能摧諸我慢心。


願悉斷離一切罪， 恒常安住善法行。


恒常享受諸安樂， 死字言聲亦不聞。


宣揚正法微妙音， 願令諸方悉普聞。
願令大地一切處， 悉無砂礫及丘陵，
平如手掌琉璃淨， 輕軟柔和自性成。


以自妙善為莊嚴， 如是地上願安住，
水鳥樹林與光明， 乃至從於虛空中，
說法如流聲不絕， 願諸有情常值遇，
一切如來諸佛子， 願以無邊妙供雲，
供養眾生無上師。


願王理國皆如法， 願世康樂皆繁榮，
藥餌具力有神效， 誦持密咒悉地成，
願彼空行藥叉等， 悉皆慈愍具悲心，
有情悉皆無痛苦， 亦無罪垢無逼惱，
更無怖畏及侵陵， 無一有情不安樂。


僧眾和合心和順， 一切僧事如法成。


願諸散亂皆遠離， 寂靜修心輕安起。


若犯律儀速還淨， 願令罪根常消盡，
獲得安樂善趣生， 仍住禁戒無少損。
諸有智者咸恭敬， 諸分術者應器盈，
身心相續咸清淨， 名稱普聞遍十方。


依於勝天微妙身， 願速咸皆成正覺。


如來妙樂不思議， 願彼常時皆具足。


生生正念無忘失， 常得出家修梵行。
願我亦得饔飧具， 少須稻麥以支身，
生生常住阿蘭若， 一切圓滿具足成。


於所怙主妙吉祥， 願無障礙常得觀。


文殊如何所行為， 願我行為亦如是。


此中願我恒安住， 盡除一切眾生苦。
願諸一切眾生苦， 悉皆成熟報我身，
願諸一切菩薩僧， 令諸眾生享安樂。


聖教恒常住世間， 為諸供養承事處。


以誰殊恩我宣揚， 我亦敬禮善士師。


勇心大士佛子寂天師， 妙論僅能恭謹釋文義。
往昔此土雖多廣開解， 如列星聚閃爍露微明，
殊勝諸聖所行解脫道， 未能顯明離邊因緣生。
具足無比法眼無上師， 大悲自在慧解越群倫，
名聞十方千輻光明耀， 正士善友妙說為榘繩。
中觀緣生離二邊深義， 如其依怙龍猛所開示，
佛護月稱寂天諸論師， 同一密意如是顯明釋。
佛子正士妙語難了達， 慧心劣小修行勢力微，
若其此中叢積諸訛謬， 願祈上師諸聖垂赦愍。
此中所有勤苦所生善， 生死涅槃繫縛諸眾生，
願皆趣此菩提妙心行， 悉皆證得無住涅槃位。
我亦從今生生世世中， 能仁淨戒清淨能受持，
菩提妙心永永不離失， 有暇圓滿所依心要成。



寒凍苦切得溫暖。

諸伴勿得恐怖願速來至我等所在處，
以誰神力諸苦悉離忽然安樂生，
一切眾生普皆救護菩提大悲心奮發，
五髻童子威光赫奕能施無畏者降臨。
汝今應以帝釋天冠供彼足下妙蓮花，
大悲淚眼頂上天花繽紛無數降如雨，
可愛樓閣百千天女韻音歌揚我今見，
嘩然相喚願諸地獄有情如是見文殊。


願諸一切旁生類， 遠離互相吞啖怖。


菩提妙心永不離， 菩薩大行恒勇毅。


普為諸佛所護持， 諸魔事業皆除斷。


諸比丘尼具四緣， 遠離鬥爭無災害。


諸菩薩眾利眾生， 悲心憶念咸成就。


依怙悲心所憶念， 願諸有情悉圓滿。


如是獨覺及聲聞， 願令悉皆得安樂。


