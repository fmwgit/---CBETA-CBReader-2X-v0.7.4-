藏外佛教文獻數位版, No. 79 因相輪抉擇

因相三相輪， 當說彼抉擇。


有中為正確， 無、俱不成就。


同品中為有、 無及如是俱，
異品中如是， 三中各三相。
上下二中實， 四角共不定，
於中間非共。 所量、作、無常、
所作、聞、勤生、 無常、勤、無體。
常、無常、勤生、 恒、常及堅牢、
非勤、遷、不變。 安排能立此。


隨邊異上下， 為二相違因。
隨四角交叉， 四種共不定。
隨應對二邊， 為不共不定


如空、瓶；瓶、空； 如瓶、電、虛空；
如虛空、瓶、電； 如電、虛空、瓶；
如瓶、電、虛空； 如空、微、業、瓶。


有及無、有無， 皆隨應一分。


非勤無常常 此九所立法
所量作無常 所作聞勤生
無常勤非觸 此九為因相


絕無能徧二 中三同品中
作無依異中 能徧二異品
下三同品中 作為俱之依
異品中能徧 及絕無俱有


二邊相違因 中之中不共
中之首末正 慧當縮慧域


