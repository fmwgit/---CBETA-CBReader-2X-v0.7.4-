藏外佛教文獻數位版, No. 83 法華七禮文

昔在鹿薗說四諦， 後於鷲嶺說三乘。
地動眉毫照東方， 天花普散及龍神。
謗經定墜阿鼻獄， 出眾比糠塵。
童子聚沙為佛塔， 一禮直至菩提因。
願共諸眾生， 往生安樂國。


火宅焚燒四面起， 長者愁惱三車迎。
門外喚子不肯出， 宅中是父心不驚。
五十餘年捨逃逝， 八難惡道被。
普願同修《法華》者， 永離娑婆生死身。
願共諸眾生， 往生安樂國。


一雲含潤遍法界， 三草異色影泥空。
四大弟子皆授記， 十劫道場思惠風。
王子同時頭面禮， 梵天俱來獻寶宮。
險路疲人甚饑渴， 化濟渡群萌。
願共諸眾生， 往生安樂國。


