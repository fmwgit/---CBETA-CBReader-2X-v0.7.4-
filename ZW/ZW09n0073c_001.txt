藏外佛教文獻數位版, No. 73c 金剛經讚集（擬）

妄想如怨賊， 貪愛若參辰。
在欲而無欲， 居塵不染塵。
但依離垢地， 當證法王身。


□…□， 定入法王家。


涅槃無有相， 菩薩離能詮。
無乘及乘者， 人法兩俱捐。
欲達無生忍， 應當絕大源。


高卑緣妄識， 次第為迷情。
燄裏尋求水， 琴中覓響聲。
真如何得失， 今乃號圓成。


逢軍出遊獵， 仙人橫被傷。
已經五百歲， 前後極時長。
乘斯忍辱力， 今乃證真常。


投身飼餓虎， 割肉濟鷹饑。
精勤三大劫， 曾無一念疲。
如能行此行， 皆作四生師。


了心知是幻， 迷情見有無。
真言言不妄， 實語語非虛。
始終無變易， 性相本來如。


非真亦非假， 誰有復誰無。
對病應須藥， 病癒藥還除。
常依般若觀， 凝寂契真如。


如龜毛不實， 似兔角無形。
捨身緣妄識， 施命為愚情。
未離人無我， 何以證圓成。


終無趣寂滅， 唯□□□□。
□□□□□， 用智智慧深。
利□…□


