藏外佛教文獻數位版, No. 33 入菩薩行論廣解

令受苦者安樂住， 我心欣悅常隨喜。


有情脫離生死苦， 決定解脫我隨喜。


令諸有情得安樂， 發心妙善廣大海，
於諸有情作饒益， 我心欣悅常隨喜。


為諸有情除苦暗， 清然妙法光明炬。


勿盲一切眾生目， 願住世間無數劫。


以便迴向諸有情， 悉令解除一切苦。


願我為醫或為藥， 或為侍疾看病人。


降澍食飲如甘霖， 普為有情除飢渴。


隨心所欲諸資具， 莫不現前咸備陳。


為成有情義利故， 悉能施捨無顧惜。


若殺若罵若捶楚， 隨其所樂常順承。


今我此身已施竟， 於此何得復諍論。


即彼常時能轉變， 為彼成辦眾事因。


乃至施以罵辱言， 願悉轉成菩提因。


諸欲渡者為舟楫， 或為巨舸或橋樑，
求洲渚者為洲渚， 求燈炬者為燈炬，
求舍宅者為舍宅， 有情欲役使我者，
愿為僕使供驅走， 如意牟尼妙寶瓶，
持明成就阿伽藥， 隨欲出生如意樹，
眾生所欲悉能成。


有情種類多無量， 悉能為彼俱有因。


乃至未證涅槃間， 願我為其俱有因。


菩提薩埵諸學處， 如其次第善安住。
如是為利有情故， 願我亦發菩提心，
如其所學諸學處， 亦如次第能修學。


為令起行並增長， 如是妙心當贊揚。
今我此生不虛度， 今我善來人中生，
今我生於如來家， 成為如來親長子。


勿令所行有玷污， 於此無垢尊貴種。


如是依於誰之力， 菩提妙心我能生。


此是隨身資斧勝安樂， 能令滿足有情勝友心。


乃至成佛中間不少離， 天及非天聞者皆歡喜。


一切能施得涅槃， 為證涅槃始修行。


總攝一切佈施中， 施諸有情最為勝。


若於彼人無損害， 唯命是聽悉順從。


願於何時緣我身， 勿作些微無義事。


能為眾生摧死王， 此是不死妙甘露。


能為眾生降困窮， 此是無盡大寶藏。


能為眾生療諸疾， 此是殊勝阿伽陀。


眾生跋涉三有途， 此是止息濃蔭樹。


拔眾生出惡趣苦， 此是越渡總津梁。


煩惱熱逼眾生心， 此是除熱清涼月。


眾生無知昏霧塞， 此是破暗皎日輪。


攪正法乳成酥酪， 此是醍醐無上味。


