藏外佛教文獻數位版, No. 64h 地藏菩薩十齋日

遇逢齋日勤修福， 免見前程惡業牽。


落在波中何時出， 早修淨土脫沈淪。


但念諸佛求功德， 罪業消除好處生。


自作自招還自受， 莫待□時手腳□。


要免閻王親叫問， 持念地藏一千聲。


終不以此苦， 退轉菩提心。


九品蓮花分沾有分， 毒蛇豈敢便相過？


觀音哀愍眾生苦， 免離地獄現慈悲。


惡生於心， 還自害形。


但念能除多種罪， 鋸解無由敢用君。


直饒造業如山重， 但念眾名免眾殃。


更誦彌陀一千遍， 自然黑暗顯光明。


胎生化生勤念佛， 勇猛精進大慈悲。


從頭皆覓活， 若個不求安。
怕急緣防箭， 高飛恐被彈。
炬堪鷹犬逐， 誰忍綱羅縵。
豬伏哀離圈， 羊牽惡出欄。
苦痛知何說， 忙迷如許難。
持刀咽不刺， 將肉口中食。
已言食肉者， 自割始嘗看。


