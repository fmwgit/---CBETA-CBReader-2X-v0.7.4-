藏外佛教文獻數位版, No. 60 金剛禮

一相無相， 化無所化， 無斷無滅， 法界通化，
莊嚴淨土， 如理實見， 離色離相。 一切佛寶。


一合相理， 法會因由， 大乘正宗， 無得無說，
持經功德， 如法受持， 非說所說。 一切法寶。


一體同觀， 威儀寂靜， 究竟無我， 知見不生，
淨心行善， 不受不貪。 無諍三昧， 一切僧寶。


心清淨， 超於彼。 稽首禮， 無上尊。


普願沈溺諸眾生， 速往無量光佛所。


三十二分滿， 一十八住圓， 二十七疑遣， 德海難思議。


四恩並七趣， 法界諸群生， 罪障皆消滅， 速圓般若海。


先身有報障， 今日受持經。 暫被人輕賤， 轉重復還輕。


唯願八金剛， 清淨四菩薩。 我今與眾生， 速圓般若海。


十身無礙佛， 法報化三身。 願共諸眾生， 皆共成佛道。


十藏甚深法， 戒定慧三乘。 願共諸眾生， 皆共成佛道。


十地聖賢僧， 上中下三根。 願共諸眾生， 皆共成佛道。


禮懺歸依竟， 所集諸聖因。 施一切群生， 皆共成佛道。


