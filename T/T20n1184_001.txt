大正新脩大藏經數位版, No. 1184 大聖妙吉祥菩薩祕密八字陀羅尼修行曼荼羅次第儀軌法

文殊八字儀軌


澡浴著淨衣， 塗香嚴身體，
歸命念真言， 至誠恭敬禮，
焚香懺諸罪， 隨喜及勸請，
迴向發弘誓， 深起大慈悲。
如此八方便， 勤行勿遺忘，
然後淨三業， 依法作持念。


先合金剛掌， 十度外相交，
五輪皆委地， 至誠恭敬禮。
復以長跪坐， 合掌似含蓮，
觀身如水精， 吽字加三處，
想成五智杵， 所謂內金剛，
而為不壞體， 然虔誠奉請，
一切諸聖尊。 誦是四句偈：


稽首無上法醫王， 難救能救慈悲主，
我今歸命恭敬請， 唯願速來降道場。


如是三重請， 作前啟白言。
二手蓮華合， 復誦淨三業，
令身器清淨， 用加持五處，
額兩肩心喉。 念彼真言曰：


己淨三業竟， 結佛三昧耶。
定慧合蓮掌， 豎合二火峯，
二風屈上節， 二空捻風根。
舉印當額前， 諦觀一切佛，
一一分明見， 住在虛空中，
念彼真言曰。 佛部三昧耶，
定慧內合拳， 二空皆並豎，
諦觀一切佛， 由如對目前，
隨念召請尊， 雙舉而並召。


復結蓮華部， 祕密三昧耶，
印相亦如前， 左入右舒出，
三誦三召請， 安右而散之。
念彼真言曰：


復次金剛部， 微妙三昧契，
前契改空輪， 右入左竪招，
專心存念尊， 念彼真言曰：


佛部印安額， 蓮華右耳邊，
金剛左耳邊， 同於頂上散。
復次被甲契， 檀慧及戒方，
相叉內入掌， 忍願頭相合，
進力曲如鉤， 外附二火後，
禪智並直竪， 由如嚩折羅，
念加身五處， 額右肩并左，
心喉散頂門。 念彼真言曰：


定手方願度， 雙入戒忍間，
方絞戒後， 入於檀戒間，
願絞入忍進， 檀慧與進力，
禪智各相合， 三旋下釘之。
即念真言曰：


準前地界印， 開禪智竪，
右旋如牆院， 隨誦而轉之，
心想金剛牆， 念彼真言曰：


復次虛空藏， 十度外相交，
進力蹙如寶， 想成妙樓閣，
上有大蓮華。 諦心觀本尊，
住於寶帳中， 周匝幢幡蓋，
天衣香雲海， 遍滿於虛空，
眷屬中圍繞。 念彼真言曰：


次結車輅印， 定慧仰相叉，
以右押於左， 禪智捻進力，
最下第一文， 旋轉送向前，
想成寶車輅， 念彼真言曰：


三遍或七遍， 運想迎本尊。
不解此前印， 移禪智度端，
舉捻忍願頭， 想尊乘車輅，
向裏三度撥， 徐來降道場，
住於虛空中， 待請而來入，
不違本誓願。 念彼真言曰：


由此真言力， 及結契相應，
能召於本尊， 并及餘眷屬，
降臨道場所， 施願與行人。
欲結車輅時， 先當淨道路，
二手捧香爐， 念修祕密句，
淨治虛中路， 後乃請聖尊，
想香至彼宮。 念彼真言曰：


若作此妙法， 其空中關籥，
悉皆自開解， 亦成辟除障，
乃至清淨等， 及成警覺尊，
眷屬并親近。 次先作奉請，
印契誦後明， 召集諸聖賢，
入曼荼羅內。 請召真言曰：


或三或七遍， 召請入道場，
殷勤陳所請。
復請妙吉祥， 密迹金剛主，
定慧合蓮掌， 二火絞水輪，
峯端捻甲背， 二風屈相拄，
二空並竪之， 風橫押空峯，
誦密言三召。


復次部明王， 辟除諸障者，
定慧合蓮掌， 水風並下垂，
俱入滿月間， 空並離風節，
當心誦明句， 七遍舉額齊，
左轉為辟除， 右旋成結界，
一切作障者， 馳散無有礙。
威光如劫火， 忿怒大恐怖，
三面現六臂， 操持鉞棓瓶，
蓮華及數珠。 念彼真言曰：


由是真言故， 及以印加持，
能令諸障除， 行人少施功，
速獲得成就。
復次結上界， 金剛網羅契，
如前牆印相， 開空捻風根，
頂平上覆安， 念密加七遍，
隨誦右旋轉， 三匝應明儀，
散分向下垂， 想網彌覆界，
牆外至於地， 一切不能穿，
觀成如金剛。 念彼真言曰：


復次火院印， 密縫焰暉光，
周匝網外圍， 赫奕劫火熾，
如風右旋繞， 怖畏諸惡魔，
一切設覩嚕， 無能為惱害。
行人堅住觀， 念彼真言曰：


三遍或七遍， 諦想作加持，
觀中光焰暉， 然後而旋轉，
動然焰輝赫， 令法無不成。
後明獻閼伽， 定慧並仰開，
地水火合峯， 風屈如商佉，
二空捻風下， 想成眾寶池，
清徹底金沙。 念彼真言曰：


三遍或七遍， 心想寶池中，
蓮華菡萏開， 遍浴諸聖眾。
先浴本尊足， 次浴諸賢聖，
又浴眾聖天， 令我根塵淨。
復次師子坐， 其契如後明，
定慧地水交， 相叉入掌內，
二火合峯竪， 風屈捻二空，
空並仰前出， 由如師子勢，
想上有蓮華。 念彼真言曰：


次陳普供養， 十度金剛合，
二風如寶形。 塗香華食燈，
運想如雲海， 幢幡眾妓樂，
華蓋妙天衣， 流散遍虛空，
供養增福聚， 念是真言句，
而以獻諸尊。 供養真言曰：


由此供養故， 當獲無等利，
能成眾事業， 資糧從是生。
復次明讚歎， 不解前印契，
改寶而交合， 梵音誦讚言，
令眾聖歡喜。 念是密言曰：


歸命密迹主， 摧伏諸魔者，
童真法王子， 具普賢眾行。
住是本有身， 無始無終寂，
妙用施諸願， 降怨害三毒。
改劫故修行， 而於三界中，
重說祕明教， 為護有情類。
設大方便門， 拯救諸含靈，
令超生死輪， 從凡入佛地。
行者作是語， 讚詠於本尊，
至心誦三遍， 令大聖歡喜，
行人所求願， 一切速圓滿。
復次聖文殊， 請召童子印，
慧手結為拳， 舒風如鉤狀，
七遍而三召。 即說真言曰：


復次計設尼， 印相如後說，
智慧羽為拳， 火風相合竪，
由同刀標相， 念彼密言曰：


復次尊右方， 救護慧童子，
左手金剛拳， 端坐安腰側，
右舒五輪直， 當以掩其心，
磔竪於空輪。 念彼真言曰：


烏波計室尼， 智慧手為拳，
而甲火輪直， 風屈指中節，
如同戟標相。 說彼真言曰：


復次光網尊， 內眷屬童子，
印契如後說。 三昧手為拳，
風輪舉如鉤， 為攝諸含識，
令住解脫地。 即說真言曰：


復次地慧幢， 內眷之幖幟，
三昧手為拳， 而舒地水輪，
直竪如幢相。 說是密言曰：


次復無垢光， 矩忙囉密主，
如前三昧手， 舒上一切輪，
悉皆微屈之。 如佛身光明，
其焰徹暉照。 稱念彼真言：


復不思議慧， 印相如後陳。
定慧內相叉， 一合為拳印，
二風別屈舒， 屈三節對之，
合甲急相背， 二空並直竪，
名為奉教者。 復說密言曰：


爾時修行者， 安住慈愍心，
為一切有情， 發大弘誓願，
至誠起殷敬， 觀想於本尊，
金色放光明， 乘師子王坐，
操持智慧劍， 左執青蓮華，
華臺立智杵， 首髻八智尊，
暉光遍十方， 如對行仁目。
文殊根本契， 從師密受之。
次當取念珠， 盤在於掌內，
定慧含蓮相， 當口用加持。
祕密珠明曰：


加持七遍已， 旋轉三珠易，
空地對捻珠， 隨誦移三匝。
誦八字明句， 一千或一萬，
字字分明呼， 端坐諦觀之，
念念勿間斷。 數終住觀智，
并三摩地門， 在於滿月中，
布字為種智， 或作大日觀，
圓輝亦復然。 所有諸功德，
施一切眾生， 皆得成佛道。
復說差別事， 三時或四時，
無令有退轉。 若為息災故，
定夜以之初； 若求福智門，
後夜而起首； 降伏日正午，
愛敬欲眠時， 鉤召亦同前。
念訖還珠契， 亦同悉地法。
本尊數終已， 依前念內眷，
八尊如舊次， 讚歎奉香花，
閼伽再奉獻， 發願并勸請。
解界用火院， 發遣奉送之，
三部再護身， 被甲如初作。
焰曼德作衛， 大刀觸加持，
禮拜眾賢聖， 隨意經行出。
若住山林中， 頭陀居曠野，
王難遭枷獄， 橫事恐怖時，
疾病鬼神殃， 暗夜行怖懼，
修道被魔嬈， 鬪諍家不和，
諸毒欲來傷， 如斯多種難，
常持八祕明， 無惡不殄除。
印契差別門， 要當師密受。
若在曼荼羅， 正對尊前次，
顰申動支節， 噓吹大搖頭，
噦嗌噴鳴聲， 涕唾及欬嗽，
如是之等事， 制之勿憍慢。
大教阿闍梨， 深行巧慧者，
欲求大悉地， 應須頻護摩。
每滿三洛叉， 一度火供養，
若得三相現， 暖煙及光明，
釰中發大聲， 梵音師子吼，
雷鳴微妙響， 鐘鼓雅歌聲，
種種脫法音， 行人得悉地。
護摩如教法， 微細明解之，
少分不相應， 眾惡皆來集。
三俱胝數滿， 常得見文殊，
心通解脫門， 智慧不可測，
世出世間願， 所求皆滿足。

