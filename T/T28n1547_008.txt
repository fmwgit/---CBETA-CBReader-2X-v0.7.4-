大正新脩大藏經數位版, No. 1547 鞞婆沙論

鞞婆沙論卷第八


一諦無有二， 謂眾生生疑；
難陀觀諸諦， 我說非沙門。


我觀世天人， 梵志行無積；
我今禮大仙， 拔我疑網刺。


我不能脫汝， 梵志及餘世；
若知極妙道， 汝可度此流。


如樹根不拔， 斷截還復生；
不拔愛根本， 數數還受苦。


愛中生士夫， 彼心馳趣向，
眾生入生死， 受苦甚恐怖。


本有斯一愛， 此愛便有二，
愛為連鉤鎖， 彼愛不可計。


廣無過於地， 深無能踰海，
高無出須彌， 力無勝那延。


廣無過於愛， 腹為難可滿；
憍慢最增上， 大士無勝佛。

