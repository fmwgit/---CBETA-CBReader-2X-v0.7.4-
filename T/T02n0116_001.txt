大正新脩大藏經數位版, No. 116 佛說戒德香經

佛說戒德香經


雖有美香花， 不能逆風熏，
不息名栴檀， 眾雨一切香。
志性能和雅， 爾乃逆風香，
正士名丈夫， 普熏于十方。
木蜜及栴檀， 青蓮諸雨香，
一切此眾香， 戒香最無上。
是等清淨者， 所行無放逸，
不知魔徑路， 不見所歸趣。
此道至永安， 此道最無上，
所獲斷穢源， 降伏絕魔網。
用上佛道堂， 昇無窮之慧，
以此宣經義， 除去一切弊。

