大正新脩大藏經數位版, No. 201 大莊嚴論經

大莊嚴論經卷第一


前禮最勝尊， 離欲邁三有，
亦敬一切智， 甘露微妙法，
并及八輩眾， 無垢清淨僧，
富那脇比丘， 彌織諸論師，
薩婆室婆眾， 牛王正道者，
是等諸論師， 我等皆敬順。
我今當次說， 顯示莊嚴論，
聞者得滿足， 眾善從是生。
可歸不可歸， 可供不可供，
於中善惡相， 宜應分別說。


阿修羅城郭， 高顯周三重，
懸處於虛空， 男女悉充滿，
我天彎弓矢， 遠中彼城郭，
一念盡燒滅， 如火焚乾草。


命如葉上露， 有生會當滅，
云何有智者， 弓矢加殘害？


美惡諦觀察， 智者修善業，
能獲大果報， 後則轉受樂，
云何於過惡， 反生功德想？
邪見既增長， 歎惡以為善，
以是惡業故， 後獲大苦報。


汝等所供養， 兇惡好殘害，
汝若奉事彼， 以為功德者，
亦應生恭敬， 師子及虎狼，
觸惱生殘害， 惡鬼羅剎等，
愚人以畏故， 於彼生恭敬。
諸有智慧者， 宜應深觀察，
若不為殘害， 乃可生恭敬，
諸有功德者， 終無殘害心。
修行諸惡者， 無不壞殘害，
不能善分別， 功德及過惡。
功德起惡心， 過生功德想，
殘害逼迫者， 凡愚增敬順，
於善功德者， 反生輕賤心，
世間皆顛倒， 不別可敬者。
乾陀羅生者， 解知別善惡，
是故信如來， 不敬自在天。


出於釋氏宮， 具足一切智，
眾過悉耘除， 諸善皆普備，
於諸眾生中， 未始不饒益，
覺了諸法相， 一切悉明解，
如是之大仙， 故稱號為佛。


汝言佛大仙， 應作逼惱事，
此閻浮提中， 瞻默監持陀，
婆塞婆私吒， 提釋阿坻耶，
如是諸大仙， 名稱世所聞，
能結大神呪， 殘滅諸國土。
汝名佛大仙， 亦應作斯呪，
汝佛有大德， 應作逼惱事，
若不作呪害， 云何名大仙？


咄莫出惡語， 謗言佛有呪，
毀謗最勝尊， 後獲大苦報。

若無惱害者， 云何名大仙？
我但說實語， 何故稱誹謗？
時諸婆羅門， 撫掌大笑言：
是故汝癡人， 定墮於負處。

佛若無呪術， 不名有大力，


以貪瞋癡故， 則作大惡呪，
當結惡呪時， 惡鬼取其語，
於諸罪眾生， 而行惱害事。
佛斷貪瞋癡， 慈悲廣饒益，
永除惡呪根， 但有眾善事，
是故佛世尊， 都無有惱害，
以大功德力， 拔濟無量苦，
汝今何故言， 佛無大勢力？


大悲愍群生， 常欲為拔苦，
見諸受惱者， 過於己自處，
云何結惡呪， 而作惱害事？
眾生體性苦， 生老病死逼，
如癰著燥灰， 云何更加惡？
常以清涼法， 休息諸熱惱。


能持此地者， 是名善丈夫，
善丈夫中勝， 實是健陀羅。


觀察佛功德， 一見皆滿足，
戒聞及定慧， 無與佛等者。
諸山須彌最， 眾流海第一，
世間天人中， 無有及佛者。
能為諸眾生， 具受一切苦，
必令得解脫， 終不放捨離。
誰有歸依佛， 不得利益者？
誰有歸依佛， 而不解脫者？
誰隨佛教旨， 而不斷煩惱？
佛以神足力， 降伏諸外道，
名稱普遠聞， 遍滿十方剎。
唯佛師子吼， 說諸行無我，
所說恒處中， 不著於二邊。
天上及人中， 皆作如是說，
不能善分別， 結使諸業報。
如來涅槃後， 諸國造塔廟，
莊嚴於世間， 猶虛空星宿。
以是故當知， 佛為最勝尊。


外道所為作， 虛妄不真實，
猶如小兒戲， 聚土作城郭。
醉象踐蹈之， 散壞無遺餘，
佛破諸外論， 其事亦如是。


愚癡無智慧， 周迴三有中，
如彼陶家輪， 輪轉無窮已，
我思十二緣， 解脫之方所。


設我有財寶， 以真金造塔，
七珍用廁填， 寶案妙巾袠，
莊嚴極殊妙， 而用以供養，
雖作如是事， 尚不稱我意。


如來在世時， 說法摧諸論，
佛日照世間， 群邪皆隱蔽。
我今遇遺法， 如在世尊前，
釋種中勝妙， 深達諸法相。
所言如來者， 真實而不虛，
逆順觀諸法， 名聞普遍滿。
向佛涅槃方， 恭敬合掌禮，
歎言佛世尊， 實有大悲心。
諸仙中最勝， 世間無倫疋，
我今歸依彼， 無等戒定慧。


除去邪見論， 信解正真法，
如是人難得， 是故歎希有。
不但歎於汝， 亦歎外諸論，
因其理鄙淺， 我等悉捨離。


耆年有宿德， 髮白而面皺，
秀眉齒缺落， 背僂支節緩，
檀越樂如是， 不喜見幼小。


所謂長老者， 不必在白髮，
面皺牙齒落， 愚癡無智慧。
所貴能修福， 除滅去眾惡，
淨修梵行者， 是名為長老。
我等於毀譽， 不生增減心，
但令彼檀越， 獲得於罪過，
又於僧福田， 誹謗生增減。
我等應速往， 起發彼檀越，
莫令墮惡趣。 彼諸沙彌等，
尋以神通力， 化作老人像，
髮白而面皺， 秀眉牙齒落，
僂脊而柱杖， 詣彼檀越家。
檀越既見已， 心生大歡慶，
燒香散名花， 速請令就坐。
既至須臾頃， 還服沙彌形，
檀越生驚愕， 變化乃如是，
為飲天甘露， 容色忽鮮變。


譬如蚊子， 欲盡大海底，
世間無能測， 眾僧功德者。
一切皆無能， 籌量僧功德，
況汝獨一己， 而欲測量彼？


眾僧功德海， 無能測量者，
佛尚生欣敬， 自以百偈讚，
況餘一切人？ 而當不稱歎，
廣大良福田， 種少獲大利。
釋迦和合眾， 是名第三寶，
於諸大眾中， 勿以貌取人。
不可以種族， 威儀巧言說，
未測其內德， 覩形生宗仰。
觀形雖幼弱， 聰慧有高德，
不知內心行， 乃更生輕蔑。
譬如大叢林， 薝蔔雜伊蘭，
眾樹雖參差， 語林則不異。
僧雖有長幼， 不應生分別。
迦葉欲出家， 捨身上妙服，
取庫最下衣， 猶直十萬金。
眾僧之福田， 其事亦如是，
供養最下者， 獲報十万身。
譬如大海水， 不宿於死屍，
僧海亦如是， 不容毀禁者。
於諸凡夫僧， 最下持少戒，
恭敬加供養， 能獲大果報。
是故於眾僧， 耆老及少年，
等心而供養， 不應生分別。


汝有大智慧， 以斷諸疑網，
我若不諮問， 則非有智者。


大姓婆羅門， 厥名突羅闍，
毀譽佛不異， 以食施如來。
如來既不受， 三界無能消，
擲置於水中， 烟炎同時起。
瞿曇彌奉衣， 佛勅施眾僧，
以是因緣故， 三寶等無異。


多聞與持戒， 禪定及智慧，
趣向三乘人， 得果并與向。
譬如辛頭河， 流注入大海，
是等諸賢聖， 悉入僧大海。
譬如雪山中， 具足諸妙藥，
亦如好良田， 增長於種子，
賢善諸智人， 悉從僧中出。


三人不成僧， 念則得利益，
如彼鬼將言， 未得名念僧，
尚獲是大利， 況復念僧者？
是故汝當知， 功德諸善事，
皆從僧中出。 譬如大龍雨，
唯海能堪受； 眾僧亦如是，
能受大法雨。 是故汝應當，
專心念眾僧。 如是眾僧者，
是諸善之群， 解脫之大眾，
僧猶勇健軍， 能摧魔怨敵。
如是眾僧者， 勝智之叢林，
一切諸善行， 運集在其中，
趣三乘解脫， 大勝之伴黨。

