大正新脩大藏經數位版, No. 843 佛說大乘不思議神通境界經

佛說大乘不思議神通境界經卷上


見是神通變化事， 一切具足未曾有；
妙吉祥尊境界中， 一切眾生得利益。


最上希有妙吉祥！ 從佛世尊所出生；
具足神通諸法門， 聞者見者得利益。
大士今現此諸相， 宣說甚深微妙法；
我皆隨喜得見聞， 咸於今日獲大利。
我等昔聞大名士， 今見神通妙色相；
菩薩是大法光明， 出現一切諸佛法。
已能圓滿一切行， 慚愧上服所莊嚴；
自利利他妙吉祥， 最勝功德難思議。
菩薩猶如世間父， 普攝一切為所歸；
開示涅盤方便門， 咸令眾生到彼岸。
菩薩猶如大師子， 一音能破諸外論；
正法功德悉已圓， 一切染法皆清淨。
菩薩猶如世間地， 普能出生諸善法；
復為最上大醫王， 能救眾生諸病苦。
菩薩如月大清涼， 令諸熱惱皆清淨；
復如日光大熾盛， 廣照一切三摩地。
菩薩大利大導師， 引示眾生菩提道；
常生廣大慈愍心， 救度惡趣眾生苦。
菩薩常為所依怙， 了別一切眾生心；
一切智智妙法門， 普施眾生令解脫。

