大正新脩大藏經數位版, No. 881 賢劫十六尊

十六尊


於彼輪壇外， 賢劫千佛中，
十六為上首， 彌勒持軍持，
不空蓮華眼， 除憂梵夾相，
除惡三股杵， 香象執蓮華，
大精進鏘戟， 虛空藏寶光，
智幢幢幖幟， 無量光蓮華，
賢護持寶瓶， 綱明綱傘蓋，
月光半月幢， 無量意梵夾，
辨積持華雲， 金剛藏獨股，
普賢五智印， 種子初阿字，
吽字左按地。


金剛界外院， 地居空行天，
略說有五類， 忿怒稱吽字，
安布二十天， 芰荷以為座，
東北那羅延， 執輪羅剎形，
俱摩羅鈴契童子形， 摧碎夜迦天，
傘蓋寶東門， 梵天持紅蓮如天，
天帝獨股杵童子形， 火天在東南赤色，
三角為標幟， 日天童子形，
金剛食持鬘， 焰魔檀荼印赤色，
熒惑火光聚恐怖相赤色， 西南羅剎主，
執鎚并眷屬， 歲星天持棒，
金剛衣夜迦， 西門持弓箭，
水天執羂索， 次置於月天童子形，
風幢西北隅羅剎形灰色， 金剛面執鉤黑，
調伏金剛劍， 門東多門天金色，
掌塔持寶棒， 伊舍那戟印左持劫波羅。


如是大天眾， 威德有多門，
妃后並眷屬， 皆在曼荼羅，
應當具開示， 供養夜迦天，
應居北門東。

