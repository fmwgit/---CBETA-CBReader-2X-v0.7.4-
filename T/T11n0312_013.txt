大正新脩大藏經數位版, No. 312 佛說如來不思議祕密大乘經

佛說如來不思議祕密大乘經卷第十三


如金色光妙無垢， 寂靜月面體凝然，
破暗最上日光明， 人仙微笑今何為？
安處寂定蓮花相， 大悲震吼進力增，
念智功德妙香薰， 善逝蓮花笑何為？
念如淨器定如油， 悲炷然燈破三垢，
妙慧光明息暗冥， 善逝智光笑何為？
悲輪光明慧觀察， 息除三垢滅諸冥，
淨開智眼利世間， 佛日妙光笑何為？
佛知三有世間意， 遍照一切天人心，
大仙慈眼視眾生， 今何大仙現微笑？

