大正新脩大藏經數位版, No. 397 大方等大集經

大集經卷第四十五


佛兩足尊世中勝， 自得寂滅亦教他，
忍辱精進愍眾生； 我等愚癡興惡意，
不知過去諸業行， 惟佛世尊能了知。
苞藏國土內身中， 令我心遠種種惑，
三世諸佛大慈悲， 受我禮懺一切殃，
法僧二寶亦復然， 至心歸依無有異。
願我今日所供養， 恭敬尊重世導師，
諸惡永盡不復生， 盡壽歸依如來法。

