大正新脩大藏經數位版, No. 834 大威燈光仙人問疑經

大威燈光仙（大）＋仙人問疑經


佛世甚希有， 為眾故顯現，
此事未曾有， 覆蔽一切魔。
迭共相觀面， 唱言：希有事！
我等何故來？ 出言：我破壞、
我等輩可憐， 唯首骸骨消。
我等既羸瘦， 枯老復失樂，
無言字神通， 覆翳我道刺。
大神通佛子， 今自顯佛法，
此眾生疑心， 復生大歡喜，
此會皆出言： 我等願作佛。
文殊在眾中， 佛子眾圍繞，
文殊侍多佛， 來顯說神通。
為何法現相？ 今佛說何法？
咸生是疑心， 願為我眾說。


無有不因今釋迦， 放妙光明遍諸剎，
願佛怜愍我等故， 大眾因說除疑心，
以覩世尊現威容， 或更懷疑、或歡喜，
是中或復舉一手， 踊躍讚歎佛世尊。
帝釋、梵眾、四天王， 充遍虛空歎佛德，
雨天香、花、瓔珞具， 樂器不鼓出妙聲。

