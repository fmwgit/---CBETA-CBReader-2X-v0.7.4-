大正新脩大藏經數位版, No. 1509 大智度論

大智度論卷第六


如水中月炎中水， 夢中得財死求生；
有人於此實欲得， 是人癡惑聖所笑！


如夏月天雷電雨， 陰雲覆曀不清淨；
凡夫無智亦如是， 種種煩惱常覆心。
如冬天日時一出， 常為昏氣雲蔭曀；
雖得初果第二道， 猶為欲染之所蔽。
若如春天日欲出， 時為陰雲所覆曀；
雖離欲染第三果， 餘殘癡慢猶覆心。
若如秋日無雲曀， 亦如大海水清淨；
所作已辦無漏心， 羅漢如是得清淨。


風名憂檀那， 觸臍而上去；
是風七處觸， 項及齗齒脣，
舌咽及以胸， 是中語言生。
愚人不解此， 惑著起瞋癡；
中人有智慧， 不瞋亦不著，
亦復不愚癡， 但隨諸法相。
曲直及屈申， 去來現語言，
都無有作者。 是事是幻耶？
為機關木人？ 為是夢中事？
我為熱氣悶， 有是為無是？
是事誰能知？ 是骨人筋纏，
能作是語聲， 如融金投水。


如夢、如幻、 如揵闥婆； 一切諸法，
亦復如是。


是實知慧， 四邊叵捉； 如大火聚，
亦不可觸； 法不可受， 亦不應受。


空中亦逐去， 山石中亦逐，
地底亦隨去， 海水中亦入！
處處常隨逐， 業影不相離。


若法因緣生， 是法性實空；
若此法不空， 不從因緣有。
譬如鏡中像， 非鏡亦非面，
亦非持鏡人， 非自非無因。
非有亦非無， 亦復非有無，
此語亦不受， 如是名中道。


諸佛菩薩， 心不愛著； 外道惡人，
心不憎恚。


因緣生法， 是名空相， 亦名假名，
亦名中道。 若法實有， 不應還無；
今無先有， 是名為斷。 不常不斷，
亦不有無； 心識處滅， 言說亦盡。


婬欲即是道， 恚癡亦如是；
如此三事中， 無量諸佛道。
若有人分別， 婬怒癡及道；
是人去佛遠， 譬如天與地。
道及婬怒癡， 是一法平等；
若人聞怖畏， 去佛道甚遠。
婬法不生滅， 不能令心惱；
若人計吾我， 婬將入惡道。
見有無法異， 是不離有無；
若知有無等， 超勝成佛道。

