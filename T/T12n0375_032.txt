大正新脩大藏經數位版, No. 375 大般涅槃經

大般涅槃經卷第三十二


若有眾生樂諸有， 為有造作善惡業，
是人遂失涅槃道， 是名暫出還復沒。
行於黑闇生死海， 雖得解脫雜煩惱，
是人還受惡果報， 是名暫出還復沒。


若人善能分別義， 至心求於沙門果，
若能呵責一切有， 是人名為如法住。
若能供養無量佛， 則能無量世修道，
若受世樂不放逸， 是人名為如法住。
親近善友聽正法， 內善思惟如法住，
樂見光明修習道， 獲得解脫安隱住。

