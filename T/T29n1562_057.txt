大正新脩大藏經數位版, No. 1562 阿毘達磨順正理論

說一切有部順正理論卷第五十七


已說煩惱斷， 由見諦修故，
見道唯無漏， 修道通二種。


諦四名已說， 謂苦集滅道，
彼自體亦然， 次第隨現觀。


聖者說是樂， 非聖說為苦；
聖者說為苦， 非聖說是樂。


苦由三苦合， 如所應一切，
可意非可意， 餘有漏行法。


如以一睫毛， 置掌人不覺；
若置眼睛上， 為損及不安。
愚夫如手掌， 不覺行苦睫；
智者如眼睛， 緣極生厭怖。

