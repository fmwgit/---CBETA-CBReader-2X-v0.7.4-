大正新脩大藏經數位版, No. 924C 藥師儀軌一具

藥師儀軌一具


我從過去世， 流轉於生死，
今對大聖尊， 盡心而懺悔。
如先佛所懺， 我今亦如是，
願承加持力， 眾生悉清淨。
以此大願故， 自他獲無垢。


歸命十方正等覺， 三世一切具三身，
歸命一切大乘法， 歸命不退菩提眾，
歸命諸明真實言， 歸命一切諸密印。
以身口意清淨業， 慇懃無量恭敬禮。


現在諸如來， 救世諸菩薩，
不斷大乘教， 到殊勝位者。
唯願聖天眾， 決定證知我，
各當隨處安， 後時垂哀赴。


我今念誦祕密呪， 普通三界得清淨，
願我生中除業障， 福德圓滿利有情，
生生世世恒受持， 四恩眾生共成佛。

