大正新脩大藏經數位版, No. 2122 法苑珠林

法苑珠林卷第九十


心求利養 口言知足 邪命求利
常無快樂 其心多姦 欺誑一切
如此之心 都不清淨 諸天神龍
有天眼者 諸佛世尊 咸共知之


詐偽諂佞者 心住利養中
由食利養故 不樂閑靜處
心常緣利養 晝夜不休息
彼處有衣食 某是我親友
必來請命我 心意多攀緣
敗壞寂靜心 不樂空閑處
常樂在人間 由利毀敗故
墜墮三惡道 障於出世道


若無讀誦心 無禪無漏盡
雖有比丘形 如是非比丘
寧食蛇毒蟲 及以烊金等
終不破禁戒 而食僧飲食


若毀犯禁戒 現世惡名聞
為人所輕賤 命終墮惡道


譬如有死屍 大海不容受
為疾風所飄 棄之於岸上


眾僧大海水 結戒為畔際
若有破戒者 終不在僧數


莫輕小惡 以為無殃 水滴雖微
漸盈大器


茫茫恍惚 夙夜昏馳 色心染著
不覺日滋 身危漏剋 朝夕推移
戒瓶既破 淨報何施 七支不護
三業失威 賢聖共捨 神鬼競嗤
淨眾不納 擯同死屍 一墜幽塗
萬劫長糜

