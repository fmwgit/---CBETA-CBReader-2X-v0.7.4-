大正新脩大藏經數位版, No. 754 佛說未曾有因緣經

佛說未曾有因緣經卷上


禍哉今日苦所逼， 便當沒命於丘井，
一切萬物皆無常， 恨不以身餧師子。
嗚呼奈何罪厄身， 貪惜軀命無功死，
無功而死尚可恨， 況復臭身污人水。
南無懺悔十方佛， 表知我心淨無已，
前世所造三業罪， 願於今身償令畢。
眾罪畢了三業淨， 其心不動念真實，
從是世世遭明師， 如法修行速成佛。
時天帝釋聞佛名， 肅然毛竪念古佛，
自惟孤露無師導， 耽著五欲自沈沒，
不能得出恩愛獄， 思惟感切目下淚，
即與諸天八萬眾， 飛下詣井欲問訊。
乃見野干在井底， 兩手攀土不能出，
天帝復自思念言： 聖人應現無方術，
今我雖見野干形， 斯必菩薩非凡器。
今當請問除我疑， 并令諸天得聞法。

仁者向說非凡語， 願為諸天宣法教。
於時野干仰答曰： 汝為天帝無教訓，
不知時宜甚癡傲， 法師在下自處上，
都不修敬問法要， 法水清淨能濟人，
云何欲得懷貢高。 天帝聞是大慚愧，
給侍諸天愕然笑， 天王降止大無利，
而被慚恥甚可悼。 帝釋即時告諸天：
慎莫以此為驚怪， 是我頑弊行不稱，
必當因是聞法要。 即時垂下天寶衣，
接取野干出於上， 叉手辭謝說不是，
叩頭懺悔願垂亮： 諸天實爾如尊誨，
纏綿五欲致迷荒， 皆由不遇善師導，
為說苦樂常無常。 諸天為設甘露食，
野干得食生活望， 非意禍中致斯福，
心懷踊躍慶無量。

不聞聖教曠大久， 常處幽冥無師導，


善哉善哉！ 和上野干， 唯願說法，
開化天人。 天人幽冥， 五欲所纏，
恒恐福盡， 無常所遷， 死墮惡道，
求拔良難， 從久遠來， 數萬憶年。
今始一遇， 良祐福田， 唯垂慈哀，
宣示法言， 天人得福， 眾生亦然，
願與和上， 永劫相連， 至成佛道，
常作因緣。 明人難值， 故立誓言。

