大正新脩大藏經數位版, No. 2122 法苑珠林

法苑珠林卷第三十八


散華莊嚴淨光明 莊嚴妙華以為帳
散眾雜華遍十方 供養一切諸如來


遺身八萬塔 寶飾高百丈
儀鳳異靈烏 金盤代仙掌
積栱承雕角 高簷挂樹網
寶地若池沙 風鈴如積響
刻削生千變 丹青圖萬像
煙霞時出沒 神仙乍來往
晨霧半層生 飛幡接雲上
游蜺不敢息 翔鵾詎能仰
聖變無窮瑞 感福豈三兩
願假舟航末 彼岸誰為廣

