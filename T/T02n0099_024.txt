大正新脩大藏經數位版, No. 99 雜阿含經

雜阿含經卷第二十四


鷹鳥用力來， 羅婆依自界，
乘瞋猛盛力， 致禍碎其身。
我具足通達， 依於自境界，
伏怨心隨喜， 自觀欣其力。
設汝有兇愚， 百千龍象力，
不如我智慧， 十六分之一。
觀我智殊勝， 摧滅於蒼鷹。


施者人愛念， 多眾所隨從，
名稱日增高， 遠近皆悉聞，
處眾常和雅， 離慳無所畏。
是故智慧施， 斷慳永無餘。
上生忉利天， 長夜受快樂，
盡壽常修德， 娛樂難陀園，
百種諸天樂， 五欲悅其心。
彼於此人間， 聞佛所說法，
為善逝弟子， 樂彼受化生。


專心正念， 護持油鉢，
自心隨護， 未曾至方，
甚難得過， 勝妙微細，
諸佛所說， 言教利劍。
當一其心， 專精護持，
非彼凡人， 放逸之事，
能入如是， 不放逸教。

