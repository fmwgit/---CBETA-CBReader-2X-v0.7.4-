大正新脩大藏經數位版, No. 1564 中論

中論卷第三


眾緣中Pratyaya-hetubhiḥ.有性， 是事則不然；
性從眾緣出， 即名為作法。Kṛtaka.


性若是作者， 云何有此義？
性名為無作， 不待異法成。


法若無自性， 云何有他性？Parabhāva.
自性於他性， 亦名為他性。


離自性他性， 何得更有法？
若有自他性， 諸法則得成。


有若不成者， 無云何可成？
因有有法故， 有壞名為無。


若人見有無， 見自性他性；
如是則不見， 佛法真實義。


佛能滅有無， 如化迦旃延，
經中之所說， 離有亦離無。


若法實有性， 後則不應異；
性若有異相， 是事終不然。


若法實有性， 云何而可異？
若法實無性， 云何而可異？


定有則著常， 定無則著斷；
是故有智者， 不應著有無。


若法有定性， 非無則是常；
先有而今無， 是則為斷滅。


諸行往來者， 常不應往來，
無常亦不應， 眾生亦復然。


若眾生往來， 陰界諸入中，
五種求盡無， 誰有往來者？


若從身至身， 往來即無身；
若其無有身， 則無有往來。


諸行若滅者， 是事終不然；
眾生若滅者， 是事亦不然。


諸行生滅相， 不縛亦不解；
眾生如先說， 不縛亦不解。


若身名為縛， 有身則不縛，
無身亦不縛， 於何而有縛？


若可縛先縛， 則應縛可縛；
而先實無縛， 餘如去來答。


縛者無有解， 無縛亦無解，
縛時有解者， 縛解則一時。


若不受諸法， 我當得涅槃；
若人如是者， 還為受所縛。


不離於生死， 而別有涅槃，
實相義如是， 云何有分別？


人能降伏心， 利益於眾生，
是名為慈善， 二世果報種。


大聖說二業， 思與從思生，
是業別相中， 種種分別說。


佛所說思者， 所謂意業Mānasa-k.是；
所從思生者， 即是身口業。Vācika-k.


身業及口業， 作與無作業，
如是四事中， 亦善亦不善。
從用Paribhoga.生福德，Puṇya. 罪Apuṇya.生亦如是，
及思為七法， 能了諸業相。


業住至受報， 是業即為常；
若滅即無業， 云何生果報？


如芽等相續，Abhipravartate. 皆從種子生，
從是而生果， 離種無相續。
從種有相續， 從相續有果，
先種後有果， 不斷亦不常。
如是從初心， 心法相續生，
從是而有果， 離心無相續。
從心有相續， 從相續有果，
先業後有果， 不斷亦不常。


能成福德者， 是十白業道，Daśa-śukla-karmapathāḥ.
二世五欲樂，Pañca-kāmaguṇāḥ. 即是白業報。


若如汝分別， 其過則甚多，
是故汝所說， 於義則不然。


今當復更說， 順業果報義，
諸佛辟支佛， 賢聖所稱歎。


不失法Avipraṇāśa.如券， 業如負財物，Ṛṇa.
此性Prakṛti.則無記，Avyākṛta. 分別有四種。Caturvidho dhātutaḥ.
見諦Prahāṇa.所不斷，Praheya. 但思惟所斷，Bhāvanā-praheya.
以是不失法， 諸業有果報。
若見諦所斷， 而業至相似，Saṃkrama.
則得破業Karmavadha.等， 如是之過咎。
一切諸行業， 相似Sabhāga.不相似，
一界初受身， 爾時報獨生。
如是二種業， 現世受果報，
或言受報已， 而業猶故在。
若度果已滅， 若死已而滅，
於是中分別， 有漏及無漏。


雖空亦不斷， 雖有亦不常，
業果報不失， 是名佛所說。


諸業本不生， 以無定性故；
諸業亦不滅， 以其不生故。
若業有性者， 是則名為常，
不作Akṛta.亦名業， 常則不可作。
若有不作業， 不作而有罪，
不斷於梵行， 而有不淨過。
是則破一切， 世間語言法，
作罪及作福， 亦無有差別。
若言業決定， 而自有性者，
受於果報已， 而應更復受。
若諸世間業， 從於煩惱生，
是煩惱非實， 業當何有實？


諸煩惱及業， 是說身因緣；
煩惱諸業空， 何況於諸身。


無明之所蔽， 愛結之所縛，
而於本作者， 不即亦不異。


業不從緣生， 不從非緣生，
是故則無有， 能起於業者。
無業無作者， 何有業生果？
若其無有果， 何有受果者？


如世尊神通， 所作變化人，Nirmitaka.
如是變化人， 復變作化人。
如初變化人， 是名為作者，
變化人所作， 是則名為業。
諸煩惱及業， 作者及果報，
皆如幻與夢， 如炎亦如嚮。


若我Ātman.是五陰，Skandha. 我即為生滅；
若我異五陰， 則非五陰相。Lakṣaṇa.
若無有我者， 何得有我所？Ātmīya.
滅我我所故， 名得無我智。
得無我智者， 是則名實觀；
得無我智者， 是人為希有。
內外我我所， 盡滅無有故，
諸受即為滅， 受滅則身滅。
業煩惱滅故， 名之為解脫，
業煩惱非實， 入空戲論滅。
諸佛或說我， 或說於無我，
諸法實相中， 無我無非我。
諸法實相Dharmatā.者， 心行言語斷，
無生亦無滅， 寂滅如涅槃。
一切實非實， 亦實亦非實，
非實非非實， 是名諸佛法。
自知不隨他， 寂滅無戲論，
無異無分別， 是則名實相。Tattva.
若法從緣生， 不即不異因，
是故名實相， 不斷亦不常。
不一亦不異， 不常亦不斷，
是名諸世尊， 教化甘露味。
若佛不出世， 佛法已滅盡，
諸辟支佛智， 從於遠離生。


若因過去Atīta.時， 有未來Anāgata.現在；Pratyutpanna.
未來及現在， 應在過去時。


若過去時中， 無未來現在；
未來現在時， 云何因過去？


不因過去時， 則無未來時，
亦無現在時， 是故無二時。


以如是義故， 則知餘二時，
上中下一異， 是等法皆無。


時住不可得， 時去亦叵得，
時若不可得， 云何說時相？
因物Bhāva.故有時， 離物何有時？
物尚無所有， 何況當有時！


若眾緣和合，Sāmagrī. 而有果生者；
和合中已有， 何須和合生？


若眾緣和合， 是中無果者，
云何從眾緣， 和合而果生？


若眾緣和合， 是中有果者；
和合中應有， 而實不可得。


若眾緣和合， 是中無果者；
是則眾因緣， 與非因緣同。


若因與果因， 作因已而滅，
是因有二體， 一與一則滅。


若因不與果， 作因已而滅，
因滅而果生， 是果則無因。


若眾緣合時， 而有果生者，
生者及可生， 則為一時俱。


若先有果生， 而後眾緣合，
此即離因緣， 名為無因果。


若因變為果， 因即至於果，
是則前生因， 生已而復生。


云何因滅失， 而能生於果？
又若因在果， 云何因生果？


若因遍有果， 更生何等果？
因見不見果， 是二俱不生。


若言過去因， 而於過去果，
未來現在果， 是則終不合。
若言未來因， 而於未來果，
現在過去果， 是則終不合。
若言現在因， 而於現在果，
未來過去果， 是則終不合。


若不和合者， 因何能生果？
若有和合者， 因何能生果？


若因空無果， 因何能生果？
若因不空果， 因何能生果？


果不空不生， 果不空不滅，
以果不空故， 不生亦不滅。
果空故不生， 果空故不滅，
以果是空故， 不生亦不滅。


因果是一者， 是事終不然；
因果若異者， 是事亦不然。
若因果是一， 生及所生一；
若因果是異， 因則同非因。
若果定有性， 因為何所生？
若果定無性， 因為何所生？
因不生果者， 則無有因相，
若無有因相， 誰能有是果？
若從眾因緣， 而有和合生，
和合自不生， 云何能生果？
是故果不從， 緣合不合生；
若無有果者， 何處有合法？


離成及共成， 是中無有壞；
離壞及共壞， 是中亦無成。


若離於成者， 云何而有壞？
如離生有死， 是事則不然。
成壞共有者， 云何有成壞？
如世間生死， 一時俱不然。
若離於壞者， 云何當有成？
無常未曾有， 不在諸法時。


成壞共無成， 離亦無有成，
是二俱不可， 云何當有成？


盡Kṣaya.則無有成， 不盡亦無成；
盡則無有壞， 不盡亦不壞。


若離於成壞， 是亦無有法；
若當離於法， 亦無有成壞。


若法性空者， 誰當有成壞？
若性不空者， 亦無有成壞。


成壞若一者， 是事則不然；
成壞若異者， 是事亦不然。


若謂以眼見， 而有生滅者，
則為是癡妄， 而見有生滅。


從法不生法， 亦不生非法；
從非法不生， 法及於非法。


法不從自生， 亦不從他生，
不從自他生， 云何而有生？


若有所受法， 即墮於斷常，
當知所受法， 為常為無常。


所有受法者， 不墮於斷常，
因果相續故， 不斷亦不常。


若因果生滅， 相續而不斷；
滅更不生故， 因即為斷滅。


法住於自性， 不應有有無；
涅槃滅相續， 則墮於斷滅。


若初有滅者， 則無有後有；
初有若不滅， 亦無有後有。


若初有滅時， 而後有生者，
滅時是一有， 生時是一有。


若言於生滅， 而謂一時者，
則於此陰死， 即於此陰生。


三世中求有， 相續不可得，
若三世中無， 何有有相續？

