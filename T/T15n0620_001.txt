大正新脩大藏經數位版, No. 620 治禪病祕要法

治禪病祕要法卷上


生死不斷絕， 貪欲嗜味故，
養怨入丘塚， 唐受諸辛苦。
身臭如死尸， 九孔流不淨，
如廁蟲樂糞， 愚貪身無異。
智者應觀身， 不貪染世間，
無累、無所欲， 是名真涅槃。
如諸佛所說， 一心一意行，
數息在靜處， 是名行頭陀。


破戒心不淨， 猶如偷賊狗，
處處求利養， 為貪心所殺。
當服慚愧藥， 忍辱為衣裳，
懺悔莊嚴華， 熏用善心香。
一心觀佛相， 除苦無憂苦，
亦當念空法， 修心觀不淨。
是名諸如來， 甘露灌頂藥，
服者心無憂， 可至涅槃岸。
如法應修行、 非法不應作，
今世若過世， 行法者得度。
隨順佛所說， 持戒行頭陀，
身心無惡行， 疾至於解脫。

