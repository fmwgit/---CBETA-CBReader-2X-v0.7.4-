大正新脩大藏經數位版, No. 885 佛說一切如來金剛三業最上祕密大教王經

佛說一切如來金剛三業最上祕密大教王經卷第六


想虛空金剛， 佛光曼拏羅，
現黃色金剛， 尾日林毘多。
諸相皆圓滿， 一切所莊嚴，
頂戴諸佛冠， 住一切平等，
三金剛相應， 出生諸成就。


想虛空金剛， 日輪曼拏羅，
遍滿諸佛雲， 三金剛自在。
於曼拏羅中， 想尊那菩薩，
身現白色相， 一切所嚴飾。
從金剛三業， 堅固而出生，
安住金剛手， 大士持明句。


想虛空金剛， 金剛曼拏羅；
想金剛出生， 一切佛如來。
中想寶藏神，Jambhara. 現大藥叉相，
頂戴寶髻冠， 色相而善寂。
住五佛相應， 觀想於五處，
得金剛甘露， 而現禪坐相。
復與金剛手， 歡喜而相應，
如是藥叉主， 大力寶藏神。


想虛空金剛， 四方曼拏羅，
四寶所嚴飾， 香華等具足，
遍滿虛空界， 現諸藥叱尼。
三金剛出生， 想同一影像，
三金剛不壞， 安住禪定想。
妙金剛等持， 觀想忿怒頂，
安住心明句， 金剛相應行。


身、語、心清淨， 持諸佛色相，
如紫金色光， 作一切成就。
安怛陀那等， 平等妙光明；
藥叉主成就， 持明天大尊。
諸金剛成就、 諸妙色成就、
諸大明成就， 普遍而出現。
佛頂諸成就， 如意寶妙光，
最勝佛菩提， 諸佛金剛光。


身語心金剛、 身語心自性，
自相自所作， 如是皆成就。
佛眼句相應， 想金剛標幟、
大明印相等， 依教而善學。
諸如來祕密， 安住佛菩提，
當於四時中， 作祕密供養。
華菓等諸物， 隨所得隨食，
此速得諸佛， 最上大智海。
期滿六月數， 作法當成就，
一切部多眾， 自他不能嬈。
貪金剛自性， 依法而了知；
貪金剛大鉤， 摩摩枳功德；
觀想語金剛， 一切處成就。
自印相禪定， 三文字金剛，
此諸佛大智， 違越者破壞。
金剛大主宰， 金剛文字生，
所有阿蘇哩、 那儗藥叱尼，
乃至摩耨尸， 住三金剛智，
各依本部法， 作諸持明事。
如是諸大明， 祕密真實教，
三金剛出生， 入諸佛菩提。


阿閦如來廣大智， 金剛法界大希有，
三曼拏羅三堅固， 歸命祕密妙法音。
毘盧遮那佛清淨， 最上大樂金剛寂，
諸法自性淨光明， 歸命宣說金剛法。
寶生如來甚深妙， 如虛空界離諸垢，
自性清淨本非相， 歸命善說諸祕密。
無量壽佛大自在， 離諸疑惑金剛住，
了貪自性到彼岸， 歸命蓮華部所說。
不空成就佛正智， 能滿一切眾生願，
自性清淨住實際， 歸命金剛最上士。
如是稱讚寂靜句， 一切如來共所宣，
諸修法者若稱揚， 即與諸佛而同等。

爾時金剛手， 諸佛悲愍者，
復從語金剛， 說是祕密句：
大哉一切佛， 法界離文字，
自性本清淨， 如虛空無垢。



彼四種三昧， 從佛智海生，
了飲食無礙， 此三昧最上。


彼四種三昧， 語金剛大字，
了五種甘露， 此祕密出生。


彼四種三昧， 亦即甘露法，
從金剛薩埵， 大威力所生。
身語心金剛， 大三昧出生，
住諸佛究竟， 金剛所攝持。
金剛手三昧、 金剛手大光，
於一剎那間， 得諸佛三業。


善說於身法， 彼身金剛住，
說眾生戒相， 住究竟平等。


彼十善業道， 所作智金剛，
此諸三昧生， 而名劣解脫。


癡為諸業道， 作大怖畏相，
隨順佛菩提， 即得金剛身。


三界一切住， 三金剛所求，
欲性有三種， 最上三昧生。


眾生住實際， 三金剛不壞，
入禪定金剛， 虛空金剛界。


所有身金剛， 是即大梵天；
而彼語金剛， 即大自在天；
彼心金剛王， 即尾瑟努天。
如是等三天， 三金剛所住。


常住貪欲法， 恣一切食噉，
不捨三金剛， 作極難三昧。


常樂輩戍， 嗤囉為飲食，
隨所欲香境， 即所作三昧，
彼一切煩惱， 決定而隨轉。


現忿怒惡者， 華菓為所樂，
安住金剛地， 難調大可怖。


葛波羅盛香， 帶羅及嚩舍，
此即部多眾， 名廣大三昧，
又復為吉祥， 所作大義利。


彼嚕地囉等， 而常為飲食，
拏吉儞三昧， 相應出生相。
自性無所生、 三界無所行，
住無行三昧， 得一切成就。


身三種所作， 一切金剛生，
普遍眾生界， 佛身常所作。


語業句無染， 三界淨圓滿，
是即語成就， 難行三昧行。


諸金剛意地， 金剛堅固想，
如所說三昧， 三金剛不壞。


所有佛菩薩， 緣覺、聲聞眾，
身、語、心相應， 得最上成就。


彼金剛薩埵， 所有一切處，
安住身、語、心， 堅固曼拏羅。
三金剛禪定， 如理而相應，
安住諸大明， 真實持誦法。


眾生界平等， 住金剛禪定，
三金剛最上， 金剛三昧生。


想金剛甘露， 遍滿虛空界，
三金剛所授， 勝三昧常住。


所有祕密法， 四時作最上，
隨順彼三昧， 即金剛圓滿。


身語心金剛， 觀想禪定冠，
三金剛三昧， 不能生忿怒。


身金剛堅固， 外金剛執持，
法金剛事業， 如儀軌所作。

爾時金剛手， 三界所尊敬，
一切佛稱讚， 廣大祕密主，
住三密堅固， 三金剛自在，
想持明大士， 說一切成就：
住空金剛界， 想佛曼拏羅，
中現身金剛， 觀想金剛頂，
三面三身生， 不思議變化，
持金剛大輪， 速得大菩提。
諸部所有法， 觀想此祕密，
若別法觀想， 彼不得成就。



住空界觀想， 部多囉倪眾，
作如是歡喜， 現金剛三相。
若如是觀想， 菩薩大敬愛，
而於七日中， 得三身成就。


自金剛三業， 三昧大印義，
想諸儀軌相， 得成就佛性。


設不結印相， 持誦諸大明，
此不越三昧， 得菩提成就。


彼五種甘露， 見勿生疑謗；
此三密金剛， 依法而所用。


所有三界中， 一切踰室多，
彼諸祕密法， 語金剛無謗。


所有諸三昧， 住三身金剛；
必利拏三昧， 心金剛無謗。


五如來所轉， 五蘊義平等，
彼金剛處法， 菩薩曼拏羅。


地大佛眼尊、 水大摩摩枳、
火大白衣尊、 風大多羅等，
虛空金剛界， 即金剛薩埵，
當知此諸大， 即現諸菩薩。


如空淨法界， 想佛曼拏羅，
四方淨妙相。 觀想定金剛、
金剛曼拏羅、 阿娑那輪等，
及種種供養， 依法常所作，
住阿闍梨心， 平等灌頂法。
想虛空界中， 諸佛皆遍滿，
諸儀軌出生， 三種灌頂句，
得成就菩提， 為眾生利益。
身語心成就， 諸成就中勝，
一切如來心， 即無上菩提。


當想虛空界， 祕密曼拏羅，
三密心出生。 想金剛薩埵，
現大忿怒相， 如青蓮華色。
依法想四臂， 執持葛波羅，
現五種光明。 復觀想自舌，
金剛定相應， 甘露法句召。
三叉金剛杵， 及金剛鉤等，
與金剛相應， 成就諸佛身。


若於飲食等， 依法而當食，
與甘露相應， 不越諸儀軌。


五種供養法， 作最勝供養，
此一切金剛， 難行三昧行。


於二處相應， 當受彼甘露，
如儀軌供養， 得成佛菩提。


眾生界無邊， 普遍平等持，
三金剛三昧， 令住大希有。


身、語、心自在， 三密無住生，
諸所求成就， 違越者不成。


當可一肘量， 作頂曼拏羅，
中現於唵字， 五甘露所出。
勝金剛相應， 剎那現光明，
身、語、心善住， 所作皆成就。


諸有持明人， 遠離諸有相，
勿生取著心， 造立塔廟等。
勿讀誦經典、 勿建曼拏羅，
若自性相應， 斯即為最上。


安住大輪中， 想白色焰光，
熾盛而周遍， 及黃色光等。
此即三金剛， 三昧大光明，
從彼三祕密， 種子所出生。


此大明安住， 金剛羯磨輪，
輪中現吽字， 中復書其名。
大明字正句， 依法常安住，
此即一切明， 三祕密無住。


行人當往詣， 四衢或樹下，
乃至天廟等， 作安膳那法。
當用葛波羅， 置嚕地囉等，
黑月十四日， 於其中夜時，
誦本部大明， 加持八百遍，
得三種成就、 及安膳那法。
此即名諸佛， 普賢祕密行。

