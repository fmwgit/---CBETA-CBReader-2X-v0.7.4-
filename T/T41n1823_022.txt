大正新脩大藏經數位版, No. 1823 俱舍論頌疏

俱舍論頌疏論本第二十二


已說煩惱斷 由見諦修故
見道唯無漏 修道通二種


諦四名已說 謂苦集滅道
彼自體亦然 次第隨現觀


苦由三苦合 如所應一切
可意非可意 餘有漏行法


彼覺破無 慧析餘亦爾
如瓶水世俗 異此名勝義


將趣見諦道 應住戒勤修
聞思修所成 謂名俱義境


具身心遠離 無不足大欲
謂已得未得 多求名所無
治相違界三 無漏無貪性
四聖種亦爾 前三唯喜足
三生具後業 為治四愛生
我所我事欲 暫息永除故


入修要二門 不淨觀息念
貪尋增上者 如次第應修


為通治四貪 且辨觀骨鎖
廣至海復略 名初習業位
除足至頭半 名為已熟修
繫心在眉間 名超作意位


無貪性十地 緣欲色人生
不淨自世緣 有漏通二得


息念慧五地 緣風依欲身
二得實外無 有六謂數等


入出息隨身 依二差別轉
情數非執受 等流非下緣

