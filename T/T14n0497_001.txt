大正新脩大藏經數位版, No. 497 佛說摩訶迦葉度貧母經

佛說摩訶迦葉度貧母經


舉身得疾病， 孤窮安可言？
一國之最貧， 衣食不蓋形。
世有不慈人， 尚見矜愍憐，
云何名慈哀， 而不知此厄？
普世之寒苦， 無過我之身，
願見哀矜恕， 實不為仁惜。


佛為三界尊， 吾備在其中，
欲除汝飢貧， 是故從貧乞。
若能減身口， 分銖以為施，
長夜得解脫， 後生得豪富。


實如仁所言， 生世無功德，
今在糞窟中， 不淨塗其身。
飲食無分米， 羸形而不覆，
如今之極貧， 施意與願違。


母說處不悅， 飢窮無以施，
若其有施意， 此則不為貧。
若復知慚羞， 此則著法衣，
如母此二事， 衣食為備足。
世有顓愚人， 俗衣寶穀多，
無慚不念施， 計後此大貧。
惶荒設福德， 可謂為希有，
信哉罪福眾， 至誠不虛說。


此女從何來？ 大光明照曜，
譬如七大日， 一時俱出現；
震動吾宮殿， 威德難可當，
本修何福德， 得來昇此天？


本在閻浮提， 糞窟不淨中，
羸老兼疾病， 衣食不充備。
三千大千土， 釋迦文佛尊，
次有大弟子， 名摩訶迦葉。
哀矜從母乞， 說法我心歡，
貢其臭米汁， 施少獲願多。
一心供福地， 願欲生天上，
棄身糞窟中， 來生忉利天。


大千國土， 佛為特尊， 次有迦葉，
能閉罪門。 昔在閻浮 糞窟之前，
為其貧母， 開說真言。 時母歡喜，
貢上米， 施如芥子， 獲報如山。
自致天女， 封受自然， 是故來下，
歸命福田。

