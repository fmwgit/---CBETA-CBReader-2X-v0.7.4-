大正新脩大藏經數位版, No. 1558 阿毘達磨俱舍論

說一切有部俱舍論卷第七


說有四種緣， 因緣五因性，
等無間非後， 心心所已生，
所緣一切法， 增上即能作。


二因於正滅， 三因於正生，
餘二緣相違， 而興於作用。


心心所由四， 二定但由三，
餘由二緣生， 非天次等故。


由險利能燒， 可畏恒逼害，
樂食血肉髓， 故名魯達羅。


大為大二因， 為所造五種，
造為造三種， 為大唯一因。


欲界有四心， 善惡覆無覆，
色無色除惡， 無漏有二心。


欲界善生九， 此復從八生；
染從十生四， 餘從五生七；
色善生十一， 此復從九生；
有覆從八生， 此復生於六；
無覆從三生， 此復能生六；
無色善生九， 此復從六生；
有覆生從七， 無覆如色辨；
學從四生五， 餘從五生四。


十二為二十， 謂三界善心，
分加行生得。 欲無覆分四，
異熟威儀路， 工巧處通果。
色界除工巧， 餘數如前說。


三界染心中， 得六六二種，
色善三學四， 餘皆自可得。


慧者說染心， 現起時得九，
善心中得六， 無記唯無記。


由託生入定， 及離染退時，
續善位得心， 非先所成故。

