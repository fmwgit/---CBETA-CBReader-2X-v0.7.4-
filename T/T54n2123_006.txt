大正新脩大藏經數位版, No. 2123 諸經要集

諸經要集卷第六


禁饕緣芳味 持身唯節儉
一坐肅容儀 五萬豐餘斂
戒香飛且馥 情關閉愈掩
勿言徒辛苦 終然越危嶮


祠祀種禍根 日夜長枝條
唐苦敗身本 法齋度世仙


虧功九仞罷崇山 頓駕千里倦長路
改塗悔善因芳音 易情染惡良妖嫗
五福精修既不成 八關守戒誰能護
攸攸極夜爾何期 森森愛流安可度


韞石諒非真 飾瓶信為假
寵服高門上 濫吹緇軒下
風祀結驚心 騶文終好野
真相豈或昭 浮榮未能捨
迹殊冠冤客 事襲驅馳者
已矣歇鄭聲 天然亂周雅
富貴空爭名 寵辱虛相罵
須臾風火燭 幻泡何足把


貧窮布施難 豪貴忍辱難
危嶮持戒難 少壯捨欲難


人心是毒根 口為禍之門
心念而口言 身受其殃罪
不念人善惡 身作身受患
意欲害於彼 不覺車轢頭
以為甘露法 令人生天上
心念而口言 身受其福德
有念善惡人 自作安身本
意念一切善 如王得天位


舉身得疾病 孤窮安可言
一國之最貧 衣食不蓋形
世有不慈人 尚見矜愍憐
云何名慈哀 而不知此死
普世之寒苦 無過我之身
願見哀矜庶 實不為人惜


佛為三界尊 吾備在其中
欲除汝飢貧 是故從貧乞
若能減身口 分銖已為施
長夜得解脫 後生得豪富


大千國土 佛為特尊 次有迦葉
能閉罪門 昔在閻浮 糞窟之前
為其貧母 開說真言 時母歡喜
貢上米潘 施如芥子 獲報如山
自致天女 封受自然 是故來下
歸命福田


浮雲南化竟無歸 子客東西何可依
原憲糟糠竊有望 田氏膏腴詎敢希
藹藹廡庭絕車馬 寂寂蓬門掩席扉
宿昔偷光悋餘照 今日窮途空自欺

