大正新脩大藏經數位版, No. 2103 廣弘明集

廣弘明集卷第二十七


瞋恚不避尊貴 惡罵無復高卑
貪求不計毀辱 慳悋不知禮節
婬欲不擇禽獸 黜退不避親族


女人甚深惡 難與為因緣
恩愛一縛著 牽人入罪門
女人有何好 但是諸不淨
何不審諦觀 為此發狂亂


已去憒鬧得空閑 已離俗愛無攀緣
已出馳動入寂定 已離染著得無礙
已捨苦境得無惱 已離妻子無纏縛
已棄飾好厭華侈 已絕聲色滅貪求
已斷榮辱去我見 已向八正趣道門
已披弘誓忍辱鎧 已服解脫涅槃衣
已望畢竟空寂舍 已登慈悲憙捨堂
已見迴向之大利 已聽多聞自覺音
佛見出家之大利

