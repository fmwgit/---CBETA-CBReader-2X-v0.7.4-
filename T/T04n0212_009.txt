大正新脩大藏經數位版, No. 212 出曜經

出曜經卷第九


慧人護戒， 福致三寶， 名聞得利，
後上天樂。


慧人護戒， 福致三寶， 名聞得利，
後上天樂。 常見法處， 護戒為明，
得成真見， 輩中吉祥。 持戒者安，
令身無惱， 夜臥恬惔， 寤則常歡。


戒終老安， 戒善安止， 慧為人寶，
福盜不取。


善哉世最勝， 為現世光明，
我等修善行， 得受諸天福。


何終為善？ 何善安止？ 何為人寶？
何盜不取？


戒終老安， 戒善安止， 慧為人寶，
福盜不取。


修戒布施， 作福為福， 從是適彼，
常到安處。


比丘立戒， 守攝諸根， 食知自節，
寤意令應。


意常覺悟， 晝夜力學， 漏盡意解，
可致泥洹。


慧者立禁戒， 專心習其智，
比丘無熱惱， 可果盡苦際。


以戒降心， 守意正定， 內學止觀，
無忘正智。


蠲除諸垢， 盡慢勿生， 終身求法，
勿暫離聖。


戒定慧解， 是當善惟， 都已離垢，
無禍除有。


著解則度， 餘不復生， 越諸魔界，
如日清明。


狂惑自恣， 比丘外避， 戒定慧行，
求滿勿離。


既不自恣， 又不想念， 是故捨慢，
如是不生。


智者學牢固， 於諸禁戒律，
直趣泥洹路， 速得至滅度。


華香不逆風， 芙蓉栴檀香，
德香逆風熏， 德人遍聞香。


捨天王位， 為德不惓， 心懷歡喜，
拘翼瞻視。


天身性清淨， 香熏以自塗，
云何降神意， 瞻視臭穢身？


最勝今當知， 戒香無等倫，
我今嗅功德， 不計醜陋形。


善哉天帝因， 今意甚希有，
能於放逸中， 攝意修德本。


華香不逆風， 芙蓉旃檀香，
德香逆風熏， 德人遍聞香。


旃檀多香， 青蓮芳華， 雖謂是真，
不如戒香。


華香氣微， 不可謂真， 持戒之香，
到天殊勝。


戒具成就， 定意度脫， 魔迷失道，
魔不知道。


此道為究竟， 此道無有上，
向得能究原， 禪定是縛魔。


賢聖德難量， 八直無上道，
是為沙門梵， 如來口所宣。
覩此形雖小， 以果賢聖道，
是故今自歸， 梵志何為嗤？


說法雖微少， 一意專聽受，
此名護法人， 除去婬怒癡，
眾結永盡者， 故名為沙門。


說法雖微少， 一意專聽受，
此名護法人， 除去婬怒癡。


不放而得稱， 放逸致毀謗，
不逸摩竭人， 緣淨得生天。


夫人依四等， 拔濟眾生類，
袈裟如來服， 除穢而造穢。

