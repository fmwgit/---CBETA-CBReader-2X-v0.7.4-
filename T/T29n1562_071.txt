大正新脩大藏經數位版, No. 1562 阿毘達磨順正理論

說一切有部順正理論卷第七十一


應知一切道， 略說唯有四，
謂加行無間、 解脫勝進道


通行有四種， 樂依本靜慮，
苦依所餘地， 遲速鈍利根。


覺分三十七， 謂四念住等，
覺謂盡無生， 順此故名分。


此實事唯十， 謂慧勤定信、
念喜捨輕安， 及戒尋為體。


四念住正斷、 神足隨增上，
說為慧勤定， 實諸加行善。


初業順決擇， 及修見道位，
念住等七品， 應知次第增。


七覺八道支， 一向是無漏；
三四五根力， 皆通於二種。


初靜慮一切， 未至除喜根，
二靜慮除尋， 三四中除二，
前三無色地， 除戒前二種，
於欲界有頂， 除覺及道支。

