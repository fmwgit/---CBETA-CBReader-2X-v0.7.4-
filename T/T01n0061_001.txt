大正新脩大藏經數位版, No. 61 受新歲經

佛說受新歲經


淨眼無與等， 無事而不練，
智慧無染著， 何等名受歲？


受歲三業淨， 身口意所作，
兩兩比丘對， 自陳所作短。
還自稱名字， 今日眾受歲，
我亦淨意受， 唯願原其過。


過去恒沙佛， 辟支及聲聞，
盡是諸佛法？ 獨是釋迦文？


恒沙過去佛， 弟子清淨心，
皆是諸佛法， 非今釋迦文。
辟支無此法， 無歲無弟子，
獨逝無伴侶， 不與他說法。
當來佛世尊， 恒沙不可計，
彼亦受此歲， 如今瞿曇法。


降伏魔力怨， 除結無有餘，
露地擊揵槌， 比丘聞當集。
諸欲聞法人， 度流生死海，
聞此妙響音， 盡當速集此。


十五清淨日， 五百比丘集，
諸縛結悉解， 無愛更不生。
轉輪大聖王， 群臣所圍繞，
普遍諸世界， 天上及世間。
大將人眾導， 為人作導師，
弟子樂侍從， 三達六通徹。
皆是真佛子， 無有塵垢者，
能斷欲愛刺， 今日自歸命。

