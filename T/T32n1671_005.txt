大正新脩大藏經數位版, No. 1671 福蓋正行所集經

福蓋正行所集經卷第五


我由染欲深過患， 墮於無間地獄中，
蒙佛恩力得生天， 復令證得涅盤道。
我由依止淨法眼， 永脫輪迴諸惡趣，
及彼未來生死流， 得至寂靜菩提岸。
我今得見牟尼主， 百千生中難值遇，
善超生老病苦因， 應受世間廣供養。
持寶瓔珞以奉獻， 合掌右繞心忻慶，
故我頂禮二足尊， 能使人天生覺悟。

