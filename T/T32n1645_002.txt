大正新脩大藏經數位版, No. 1645 彰所知論

彰所知論卷下


天地此界多聞室， 逝宮天處十方無，
丈夫牛王大沙門， 尋地山林遍無等。


種相富具足， 叡智皇太子，
數數求請故， 慧幢吉祥賢，
《念住》、《日藏論》， 《起世》、《對法》等，
依彼造此論， 有情所知論。
機宜有無邊， 纂略列為五，
謂器情道果， 并無為法等。
故今明開示， 冏冏曉解者，
惟茲彰所知， 解已復示他。
此論文句等， 乖義懈怠過，
智者并啟請， 惟願垂忍納。
所生諸善根， 周遍虛空界，
我共諸眾生， 願證無上果。

