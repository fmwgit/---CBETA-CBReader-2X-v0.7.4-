大正新脩大藏經數位版, No. 165 頂生王因緣經

佛說頂生王因緣經卷第六


苦哉世間貪欲境， 金寶雖豐無厭足；
是中樂少苦還多， 智者如應能覺了。
乃至天中妙欲樂， 貪愛心故不解脫；
何人能盡於愛源？ 唯佛如來聖弟子。
假使廣積其真金， 與須彌山量齊等；
無人能生厭足心， 智者於斯而善覺。
若思所欲為苦因， 彼於欲境何貪愛；
貪等是為世所憂， 智者調伏應善學。


極惡生死流轉中， 了知壽命隨減少；
應當速脩諸福門， 不脩福行斯為苦。
是故脩福為勝欲， 隨應行施如法儀；
此世及於他世中， 由脩福故生歡喜。


以此布施廣大因， 得佛世間自然智；
願我速越生死流， 先佛未度者皆度。
一切增上佛大僊， 我所奉上悅意華；
願我以此廣大因， 圓滿所求無上道。


以此布施廣大因， 得佛世間自然智；
願我速越生死流， 先佛未度者皆度。

