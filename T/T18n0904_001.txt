大正新脩大藏經數位版, No. 904 念誦結護法普通諸部

念誦結護法普通諸部


若初入道場， 先結三昧耶，
安自身頂上， 遍禮十方佛，
三世大慈尊， 所集諸善根，
合掌盡隨喜。


二羽側相合， 忍戒檀相拄，
進力附忍願， 禪智屈申附，
當想釋迦尊， 分明在其所，
結已頂開散， 誦此密言曰：


檀慧二俱合， 禪智頭相拄，
十度若敷蓮， 當如觀自在，
想之居頂右， 應作如是觀。
誦此密言曰：


止觀背相加， 智檀與禪慧，
翻覆互相鉤， 是名金剛持，
結已居頂左， 同彼執金剛，
誦此密言曰：


願力並竪端， 方慧如鉤契，
智度捻如環， 定手亦如是，
即以忍進度， 穿入慧掌中，
是名無動劍， 用結方隅界，
拔刀右遶之， 辟除一切魔。


先誦密言已， 進力互相旋，
三遍旋繞之， 便言唵砧字，
進支想唵字， 力支想砧字，
各想青色索， 如被鎧帶之，
一切支節間， 並須旋繞繫，
漸至於頂後， 先從檀慧垂，
是名金剛甲。 誦此密言曰：


願此香雲遍十方， 歌音妙響空中滿，
供養微塵等諸佛， 並諸菩薩及聲聞，
唯願三界大慈尊， 賜垂三昧自在力。


戒忍並竪端， 叉入願方背，
即以戒忍度， 苾入觀羽中，
餘度各相捻， 由如三角形。
誦此密言曰：


如前契不改， 禪智竪開峯，
遶身三辟之， 名曰金剛界，
隨心想至處， 便成為界方。
誦此密言曰：


定慧內和合， 進力建如峯，
禪捻願側文， 智忍亦如是，
召集諸賢聖， 禪智內三招，
是名迎請契。


止觀五指交， 以禪在智上，
對眉仰定慧， 進力狀如鉤，
三迴彈指聲， 是名為召集。


如前蓮花契， 微屈似開敷，
心想妙蓮花， 隨位而敷座。


二羽平舒掌， 慧加定羽上，
禪智直竪開， 名曰金剛火。


定慧內相叉， 忍願頭相捻，
進力屈附背， 猶如三鈷形，
禪捻進側文， 智度亦如是。


定慧三相合， 進力屈如鉤，
捻於忍願背， 猶如佛眼形，
禪智並竪開， 附於忍願側，
是名部母契。


止觀外相叉， 禪智並端竪， 當心住供養，
一切諸如來， 供養菩薩印， 隨奉所尊者，
願速加持之。 唵摩訶囉底丁以反


以此喜戲印， 向前直申之， 即成菩提鬘，
願證如來覺。


前印縮對臍， 漸上口當散， 奉金剛歌詠，
願契微妙音。


各作金剛拳， 禪支對心仰， 智迴散檀慧，
同旋頂上舒。


金剛縛下散， 如捻香焚之， 以如來香雲，
遍法界供養。


禪智外相叉， 仰面而散之， 以微妙花雲，
普心持供養。


即以金剛縛， 禪智竪逼之， 持如來惠燈，
普照眾事業。


金剛縛心上， 散開似塗香， 持此妙栴檀，
等海雲供養。


禪智外相叉， 忍願端竪屈， 進力於背上，
三節直竪之。


定慧二羽捧珠鬘， 如本真言七遍已，
捧至頂上復當心， 堅住等引而念誦，
舌端微動唇齒合， 逆順循身觀相好，
四時勤修不令間， 千百為限復過是，
一切神通及福智， 現世同於遍照尊。


諸法本不生， 自性離言說，
清淨無垢染， 因業等虛空，
旋復諦思惟， 字字語真實，
初後雖差別， 所生皆歸一，
不捨是三昧， 兼住無緣悲，
普願諸有情， 如我無有異。


若有眾生遇此教， 晝夜四時精進修，
現世證得歡喜地， 後十六生成正覺。


歸命毘盧遮那佛， 開妙覺目如蓮葉，
我今甄此相應法， 隨其誦念次第要，
願依憑此速成就， 自利利他遠塵垢，
由是初心所發趣， 悉念方便向菩提，
諸進趣門雖無量， 無有能過於此者。


行者次修三摩地， 身口意業遍虛空，
思惟如來三業門， 金剛一乘甚深教，
我依瑜伽最勝法， 開示如實真言門，
即入普賢三昧耶， 體同薩埵金剛故，
定慧和合金剛縛， 忍願二度建如幢，
身處月輪同薩埵。


以此妙喜印如來， 忍願雙峯入掌中，
禪智檀慧俱申直。


由此妙印及真言， 一切聖眾皆歡喜，
次當開心入佛智， 觀於乳上怛羅吒，
金剛縛散拍心門， 二字轉樞如啟扇。


八葉白蓮一肘間， 炳現阿字素光色，
禪智俱入金剛縛， 召入如來寂靜智。


次結如來堅固拳， 進力屈拄禪智背，
由此妙印相應故， 即得堅持諸佛智。


次以威怒降三世， 淨除內外所生障，
二羽交臂金剛拳， 檀慧相鉤竪進力，
行者想身發威焰， 八臂四面竪利牙，
震吼吽字如雷音， 頂上右旋成結界。


為令成就三麼地， 定慧二羽金剛縛，
檀慧禪智和合竪， 由此真言密印故，
修行三摩速現前。


行者欲入金剛定， 先住妙觀察智印，
定慧二羽仰相叉， 進禪力智各相拄，
以此妙印修等引， 即得如來不動智。


為令證入佛地故， 當結金剛三摩耶，
十度圓滿外相叉， 忍願如幢皆正直，
印心及額與喉頂， 各誦一遍以加持。


即想一切諸如來， 持寶麼尼灌我頂，
定慧和合金剛縛， 進力禪智如寶形，
以印額上加持已， 五佛智冠在其頂，
便分智拳頂後繞。 當繞已繫


誦此密言已， 進力互相旋，
三遍環繞之， 便言唵砧字，
力支想唵字， 進支想砧字，
各想青色索， 如被鎧帶之，
初胸背臍腰， 亦三相旋繫，
從脇漸至上， 向後復迴喉，
還旋頂後間， 三迴來去額，
既至頂後已， 壇慧等前垂，
是則金剛甲。


定慧二羽三相拍， 由以喜印加持故，
一切聖眾皆歡喜。


如前契不移， 禪捻進文側， 智力亦如之。

