大正新脩大藏經數位版, No. 1564 中論

中論卷第一


不生亦不滅， 不常亦不斷，
不一亦不異， 不來亦不出。
能說是因緣， 善滅諸戲論，
我稽首禮佛， 諸說中第一。


不生亦不滅， 不常亦不斷，
不一亦不異， 不來亦不出。
能說是因緣， 善滅諸戲論，
我稽首禮佛， 諸說中第一。


諸法不自生， 亦不從他生，
不共不無因， 是故知無生。


如諸法自性， 不在於緣中，
以無自性故， 他性亦復無。


因緣次第緣， 緣緣增上緣，
四緣生諸法， 更無第五緣。


果為從緣生， 為從非緣生？
是緣為有果， 是緣為無果？


因是法生果， 是法名為緣；
若是果未生， 何不名非緣？


果先於緣中， 有無俱不可。
先無為誰緣， 先有何用緣。


若果非有生， 亦復非無生，
亦非有無生， 何得言有緣？


果若未生時， 則不應有滅，
滅法何能緣？ 故無次第緣。


如諸佛所說， 真實微妙法，
於此無緣法， 云何有緣緣？


諸法無自性， 故無有有相；
說有是事故， 是事有不然。


略廣因緣中， 求果不可得；
因緣中若無， 云何從緣出？


若謂緣無果， 而從緣中出；
是果何不從， 非緣中而出？


若果從緣生， 是緣無自性，
從無自性生， 何得從緣生？
果不從緣生， 不從非緣生，
以果無有故， 緣非緣亦無。


已去無有去， 未去亦無去，
離已去未去， 去時亦無去。


動處則有去， 此中有去時，
非已去未去， 是故去時去。


云何於去時， 而當有去法？
若離於去法， 去時不可得。


若言去時去， 是人則有咎；
離去有去時， 去時獨去故。


若去時有去， 則有二種去：
一謂為去時， 二謂去時去。


若有二去法， 則有二去者；
以離於去者， 去法不可得。


若離於去者， 去法不可得；
以無去法故， 何得有去者？


去者則不去， 不去者不去；
離去不去者， 無第三去者。


若言去者去， 云何有此義？
若離於去法， 去者不可得。


若去者有去， 則有二種去：
一謂去者去， 二謂去法去。


若謂去者去， 是人則有咎，
離去有去者， 說去者有去。


已去中無發， 未去中無發，
去時中無發， 何處當有發？


未發無去時， 亦無有已去，
是二應有發， 未去何有發？
無去無未去， 亦復無去時，
一切無有發， 何故而分別？


去者則不住， 不去者不住，
離去不去者， 何有第三住？


去者若當住， 云何有此義？
若當離於去， 去者不可得。


去未去無住， 去時亦無住，
所有行止法， 皆同於去義。


去法即去者， 是事則不然；
去法異去者， 是事亦不然。


若謂於去法， 即為是去者；
作者及作業， 是事則為一。
若謂於去法， 有異於去者；
離去者有去， 離去有去者。


去去者是二， 若一異法成，
二門俱不成， 云何當有成？


因去知去者， 不能用是去；
先無有去法， 故無去者去。


因去知去者， 不能用異去，
於一去者中， 不得二去故。


決定有去者， 不能用三去；
不決定去者， 亦不用三去。
去法定不定， 去者不用三，
是故去去者， 所去處皆無。


眼耳及鼻舌、 身意等六情，Indriya.
此眼等六情， 行色等六塵。Gocara.


是眼則不能， 自見其己體；
若不能自見， 云何見餘物？


火喻則不能， 成於眼見法；
去未去去時， 已總答是事。


見若未見時， 則不名為見；
而言見能見， 是事則不然。


見Darśana.不能有見， 非見亦不見；
若已破於見， 則為破見者。Draṣṭṛ.


離見不離見， 見者不可得；
以無見者故， 何有見可見？Draṣṭavya.


見可見無故， 識Vijñāna.等四法無；
四取Upādāna.等諸緣， 云何當得有？


耳鼻舌身意， 聲及聞者等，
當知如是義， 皆同於上說。


若離於色因，Rūpakārana. 色則不可得；
若當離於色， 色因不可得。


離色因有色， 是色則無因；Ahetuka.
無因而有法， 是事則不然。


若離色有因， 則是無果因；Akārya-kāraṇa.
若言無果因， 則無有是處。


若已有色者， 則不用色因；
若無有色者， 亦不用色因。


無因而有色， 是事終不然。
是故有智者， 不應分別色。


若果似Sādṛśaṃ.於因， 是事則不然；
果若不似因， 是事亦不然。


受Vedanā.陰及想Saṃjñāna.陰、 行Saṃskāra.陰識Citta.陰等，
其餘一切法， 皆同於色陰。


若人有問者， 離空Sūnyatā.而欲答，
是則不成答， 俱同於彼疑。
若人有難問， 離空說其過，
是不成難問， 俱同於彼疑。


空相Ākāśa-lakṣaṇa.未有時， 則無虛空Ākāśa.法；
若先有虛空， 即為是無相。Alakṣaṇa.


是無相之法， 一切處無有；
於無相法中， 相則無所相。


有相無相中， 相則無所住；
離有相無相， 餘處亦不住。


相法無有故， 可相Lakṣya.法亦無；
可相法無故， 相法亦復無。


是故今無相， 亦無有可相；
離相可相已， 更亦無有物。Bhāva.


若使無有有， 云何當有無？
有無既已無， 知有無者誰？


是故知虛空， 非有亦非無，
非相非可相， 餘五同虛空。


淺智見諸法， 若有若無相，
是則不能見， 滅見安隱法。Draṣṭavyopaśamaṃ śivaṃ.


若離於染法，Rāga. 先自有染者，Rakta.
因是染欲者， 應生於染法；
若無有染者， 云何當有染？
若有若無染， 染者亦如是。


染者及染法， 俱成則不然；
染者染法俱， 則無有相待。


染者染法一， 一法云何合？Sahabhāva.
染者染法異， 異法云何合？


若一有合者， 離伴應有合；
若異有合者， 離伴亦應合。


若異而有合， 染染者何事？
是二相先異，Pṛthak. 然後說合相。


若染及染者， 先各成異相，
既已成異相， 云何而言合？


異相無有成， 是故汝欲合；
合相竟無成， 而復說異相。


異相不成故， 合相則不成；
於何異相中， 而欲說合相？


如是染染者， 非合不合成；
諸法亦如是， 非合不合成。

