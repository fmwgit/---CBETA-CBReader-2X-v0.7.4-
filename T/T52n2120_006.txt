大正新脩大藏經數位版, No. 2120 代宗朝贈司空大辨正廣智三藏和上表制集

大辨正廣智三藏和尚表制集卷第六


百尺淩空倚劍梯 千峯迴拔接天霓
鏖鑪霜明鳥道齋 龍泉金鐶生虹蜺
刀為樹劍作山 應真飛錫遊其間
一步一登揮手攀毛 七星璨爛光斑斑


白若雪青如氷 龜甲魚鱗幾百層
四部覩之戰戰兢兢 萬仞峯頭見一僧
賓鐵文青蛇色 蒨崢嶸寒岌嶷
不傷不損難可測 方是大悲解脫力
自古武臣矜劍術 舞之杸之皆不失
視之膽攝身慄慄 誰道揮戈移白日
李廣舊傳百戰功 何如今日見神通
紫衣襜襜飛入空 出沒縱橫白刃兮
光翡翠黯黯 精光和能利


嗚呼大士 有我三宗 道為帝師
秩為儀同 昔在廣成 軒后順風
歲逾三千 復有肅公 瑜伽上乘
真語密契 六葉授受 傳燈相繼
述者牒之 爛然有弟 陸伏狂象
水息天吳 慈心制暴 慧力降愚
寂然感通 其可測乎 兩楹夢奠
雙樹變色 司空寵終 辨正旌德
天使祖祭 宸衷悽惻 詔起寶塔
舊庭之隅 下藏舍利 上飾浮屠
跡殊生滅 法離有無 刻石為偈
傳之大都


大哉正覺 神力難思 夢感明帝
騰蘭降輝 群邪捨執 稽首歸依
秦殿鏡寶 瓶顯降疑 傅弈辭誚
辨正摧之 沙門崇惠 止毀排非
水火刃毒 對驗希奇
善哉一期之盛事 將來千載而不移

