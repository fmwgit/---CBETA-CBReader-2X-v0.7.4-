大正新脩大藏經數位版, No. 117 佛說戒香經

佛說戒香經


世間所有諸花果， 乃至沈檀龍麝香，
如是等香非遍聞， 唯聞戒香遍一切。
旃檀欝金與蘇合， 優鉢羅并摩隷花，
如是諸妙花香中， 唯有戒香而最上。
所有世間沈檀等， 其香微少非遍聞，
若人持佛淨戒香， 諸天普聞皆愛敬。
如是具足清淨戒， 乃至常行諸善法，
是人能解世間縛， 所有諸魔常遠離。

