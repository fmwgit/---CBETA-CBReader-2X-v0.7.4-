大正新脩大藏經數位版, No. 1193 妙吉祥平等瑜伽祕密觀身成佛儀軌

妙吉祥平等瑜伽祕密觀身成佛儀軌


初入道場， 面向於佛， 坐想此身，
碎如微塵， 返收攝身， 如金剛體。


三業清淨已， 運心六道中，
一切諸眾生。


復想月輪上， 有小光明住，
而誦此真言， 應當一七遍。


小光明不動， 想身旋復去，
而念此真言， 亦應一七遍。


復想身而來， 念真言七遍。


復想身而入， 將成大覺身，
念此祕密言， 加持一七遍。


想小光明住， 如同大覺身，
誦此陀羅尼， 復應一七遍。


又復觀自身， 為金剛之體，
猶如如來身， 等同無有異。
三誦此真言：


想成三寶已， 安心寂不動，
即以金剛索， 繫閉六根門，
隨念隨一繫， 如被金剛甲。


歸命三寶已， 面前想一壇，
下是風火水， 土輪最居上，
土上四色鐵， 鐵上三角土，
是為雜寶地。 次以兩手叉，
掌心安於地， 金剛不用壇，
如此而安置。 應觀阿字形，
而在壇中住， 想字去復來，
在寶蓮華上。 次應想吽字，
而住寶金剛。 復想勃弄唵，
字作七寶樓， 內有三重壇，
而復有四門。 四門各四色，
東白南青色， 西黃北金色。
想於其閣中， 而有日月輪，
復念唵阿吽， 想於月輪上；
又觀唵字身， 化為佛輪形；
復應想阿字， 而成寶蓮華；
復想吽字體， 而作智金剛。
然後想三字， 同去而復來，
而在壇中住。 五佛波羅蜜，
內外十二尊， 十大明王等，
種智與次第， 廣如上所說。


想請上方佛， 已降於壇內，
而念此真言， 運心東門拜。


想佛至壇已， 求寶瓶灌頂，
而念此真言， 運心南門禮。


復想灌頂已， 歸命於如來，
依法而修行。 廣陳法供養，
而誦此真言， 想於西門禮。


次應想自身， 堅固不生滅，
辦事無有窮， 當供養於佛，
願一切有情， 皆獲悉地果，
而誦此真言， 想於北門禮。


復懇告於佛： 我今當志誠，
隨分而供養， 歸命於如來。
而誦此伽陀， 東門禮中方。


次以五佛讚， 歌詠於如來，
四方禮四佛， 東方禮中尊，
名智金剛身。


讚唄五佛已， 運心想地壇，
起置於頂上， 猶若戴頭冠。
二壇如水乳， 和合一處坐，
各各不分別。 安坐諦思惟，
結契念本明。 彼彼諸尊位，
下當次第說。


阿閦如來契， 左拳安於臍，
右羽垂觸地。


毘盧遮那佛， 右羽金剛拳，
以掘力指端。


寶生如來印， 左拳安於臍，
右羽為施願。


阿彌陀如來， 二羽仰相叉，
進力竪相背， 禪智橫其端。


不空成就佛， 左拳復安臍，
右羽施無畏。


金剛波羅蜜， 二羽金剛縛，
忍願竪如針。


寶波羅蜜契， 不改前印相，
進力如寶形。


法波羅蜜印， 二羽金剛掌，
開忍願進力， 附忍願上文，
禪智曲微開。


羯磨波羅蜜， 二羽金剛縛，
忍願檀慧竪。


菩薩二十尊， 印相應當說。
二羽金剛縛， 左右而掣開，
地藏菩薩契， 二手旋舞儀，
便成金剛縛， 仰手而開散，
下至諸尊位， 先縛後旋舞。


金剛手菩薩， 左拳安腰側，
右羽如施願， 禪押於忍度。


空菩薩密契， 左拳復安腰，
右手在心前， 以禪押忍度。


觀自在菩薩， 左拳安腰側，
右羽屈戒度， 右旋住心散。


除蓋障菩薩， 二羽進力鉤，
掣開而散印。


薩埵菩薩印， 左拳安於腰，
右手於臍側， 屈忍禪掐進。


妙吉祥菩薩， 左拳復安腰，
右羽禪捻忍， 兩眼隨手視。


彌勒菩薩印， 左拳安腰側，
右羽在心前， 掐忍指中文。


衣供養菩薩， 左拳安於腰，
以右羽面前， 彈忍指而散。


貫華菩薩印， 右左手懷中，
猶若取華勢， 想安佛頂上。


散華菩薩契， 左羽智捻願，
右羽禪捻忍， 面前向外散。


塗香菩薩契， 二羽執香爐，
如供養佛契。


燈供養菩薩， 左手捧右羽，
忍指伸供養。


甘露菩薩契， 想左手掌中，
而有甘露水， 右手名指彈。


鏡供養菩薩， 左拳安於腰，
右手於面前， 猶如執鏡勢。


舞供養菩薩， 二手作舞勢。


歌供養菩薩， 左拳安腰側，
右羽忍進指， 直竪而相拍。

祕密供養已， 更以飲食獻，
華果及塗香， 種種而供養。
若有心疲倦， 不盡諸法式，
欲出於道場， 當念奉送明。
復自諦思惟， 仰啟諸如來：
我運心供養， 或有錯誤者，
願佛哀愍我， 再降甘露水，
洗滌一切罪， 悉皆令消滅。
奉送真言曰：



金剛阿闍黎， 與弟子灌頂，
如上先想壇， 亦應誦密語，
所謂四明王：


而燒白芥子， 熏授法之者。
一切諸煩惱， 吒枳囉惹王，
加持於淨水， 以灑弟子身，
而除諸罪垢。 播多攞真言，
用加持生飯， 供養於諸天，
龍神八部等。 此法甚祕密，
不得妄宣傳， 除逢智慧人，
乃可為宣說。

