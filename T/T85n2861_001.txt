大正新脩大藏經數位版, No. 2861 泉州千佛新著諸祖師頌

泉州千佛新著諸祖師頌


偉哉迦葉 密傳佛心 身依一納
口海千尋 威儀庠序 化道幽深
未逢慈氏 且定鷄岑


多聞慶喜 高建法幢 傳佛金偈
繼祖銀釭 慈悲第一 智慧無雙
飲光後 月印秋江


胎衣尊者 暗室明燈 人天耳目
佛法股肱 非心非色 無減無增
良哉至理 覺海大鵬


優波鞠多 辯瀉玄河 法山崷
道樹婆娑 籌盈石室 屍繫天魔
性非十七 悟在剎那


多迦大士 無我出家 了根達境
兔月空花 體非形相 理出齒牙
隨方利物 豈有瓟瓜薄交反以瓠可為飲瓜亦又音雹瓜雹也


彌遮加祖 習五通仙 遇師正法
看我心偏 悟如未悟 玄之又玄
神通示滅 八部潛然


祖婆須蜜 入彌遮室 迷悟本如
物我冥一 平携酒器 項擎佛曰
奚是奚非 誰得誰失


佛陀難提 大化群迷 心無心外
法理高位 五天論將 三界雲梯
卓然真氣 南北東西


伏陀蜜多 大器晚成 五十不語
五十不行 我逢達士 倐契無生
崖松有操 秋鷄無程


脇大尊者 愛憎網 量等虛空
道准簫灑 真體自然 因真舒憑
幼世蒼杧 奔騰意馬


富那夜奢 智若須彌 心指法住
身外榮衰 明暗隱顯 視聽希夷
現前提住 更不參差


尊者馬鳴 化花□成 魔宮霧卷
苑風清 我欲識佛 不識者朋
莫非玄解 動足塵生


毘羅尊聖 因地魔王 憑師指教
殺證真常 胡為愚智 誰是矩長
德馨性淨 蘭蕙氷霜


菩薩龍樹 化龍是霧 心曉佛心
住而靡住 身現圓了 法流膏雨
提婆機投 孰暗旨趣


迦那提婆 德岸彌高 迴旋香象
欠金毛 機通嵒雷 辯瀉秋濤
始終絕證 勿誤王刀


羅睺道德 在口寧論 因師說耳
尋得人門 高提日了 大照乾坤
不取不捨 傳乎子孫


僧迦難提 莊嚴王子 逾域九重
入山千里 定喻井金 義乖終始
理屈於師 忽窮自己


迦耶舍多 幼會佛機 手携寶鏡
面難提師 內外絕翳 眉目無虧
風飄鐸韻 非我而誰


鳩摩羅多 大常止簷 蒙師為澤
委父無厭 本非鍛鍊 肯藉鎚鉗
一榻孤坐 人天禮瞻


闍夜多祖 格高貌古 錫有六環
田無半畝 言下不生 何處不普
垂手入鄽 他方此土


婆修盤頭 修行不臥 雖曆辛懃
翻成嬾墮 因指見見 逢歌拍和
泡幻無真 聽情無過


辨塔降勇 自在王子 雷震蟄行
邪師失齒 神運六通 道風千里
聲色恒真 何須聵耳


尊者鶴勒 上德不得 任性縱橫
發言奇特 功高二義 名宜萬國
稽首歸依 祖林膽蔔


師子尊者 人天仰譽 空裏案青
雲間鶴翥 論鼓纔聲 法輪高御
柆邪徒 梧真去處


婆舍斯多 久離攀 未逢作者
終不聞拳 傳師衣鉢 度物橋船
當心妙見 豈假言宜


不如蜜多 勝王誕慶 高遠空嬪
逈就道行 佛法梗樑 王以瞻敬
洞鑒如研 祖堂金鏡


般若多羅 幼名瓔珞 父母淪亡
東西盤泊 一曉龜毛 恒嗟水涸
果滿菩提 道源遼廓


菩提達摩 道化無為 九年少室
六葉宗師 示滅能耳 隻履西歸
梁天不薦 惠可傳衣


二祖碩學 操為堅確 心貫三乘
項寄五嶽 天上麒麟 人間鸑鷟
斷臂立靈 混而不濁


三祖大師 諸王真子 語出幽微
心無彼此 或處山林 或居鄽示
因地花生 栴檀旎


四祖十四 因師解脫 處世道孤
與慈量闊 永絕彫熒 逈法始末
果少花多 忍傳衣鉢


五祖七歲 洞達言前 石牛吐霧
木馬含咽 身心恒寂 理事俱玄
無情無種 千年萬年


師造黃梅 得旨南來 爰因幡義
大震法雷 道明遭過 神秀逢迴
衣雖不付 天下花開


觀音和尚 厥名懷讓 般若栖神
禪門呆匠 五岳德高 四溟心量
法嗣六人 馬祖興王


吉水真人 出世盧陵 唯提一脈
逈出三乘 中月燭 火裏行水
訐君妙會 說衣想應


唐朝國師 大播鴻猷 曹溪探月
渭水乘舟 二天請問 四眾拋等
法才極瞻 大耳慚羞


南岳石頭 吉水分流 庵栖碧洞
車駕白牛 學成麟角 譽漏神舟
僧問淨土 不垢何求


馬師道一 行全金石 悟本超然
尋枝勞役 久定身心 一時拋擲
大化南昌 寒松千尺

