大正新脩大藏經數位版, No. 628 佛說未曾有正法經

佛說未曾有正法經卷第二


我以無盡食， 供佛及大眾，
我今供養已， 獲福聚無疑。
所施食無盡， 佛功德無盡，
今供養於佛， 必獲無盡福。
我以無盡食， 供養於世尊，
增長諸善根， 相續無窮盡。


父母今善來， 諸佛甚難值，
我求大菩提， 為一切眾生。
當觀佛相好， 身放妙光明，
諸有智慧者， 應求菩提果。
我今求出家， 願父母聽許，
不樂於富樂， 以佛難值故。


我聽汝出家， 趣無上菩提，
我以汝因緣， 亦當如是學。

