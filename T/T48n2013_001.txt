大正新脩大藏經數位版, No. 2013 禪宗永嘉集

禪宗永嘉集終


稽首圓滿遍知覺。 寂靜平等本真源。 相好嚴特非有無。
慧明普照微塵剎。 稽首湛然真妙覺。
甚深十二修多羅。 非文非字非言詮。 一音隨類皆明了。
稽首清淨諸賢聖。 十方和合應真僧。
執持禁戒無有違。 振錫携瓶利含識。 卵生胎生及濕化。
有色無色想非想。 非有非無想雜類。
六道輪迴不暫停。 我今稽首歸三寶。
普為眾生發道心。 群生沈淪苦海中。 願因諸佛法僧力。
慈悲方便拔諸苦。 不捨弘願濟含靈。
化力自在度無窮。 恒沙眾生成正覺。

