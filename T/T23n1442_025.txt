大正新脩大藏經數位版, No. 1442 根本說一切有部毘奈耶

根本說一切有部毘奈耶卷第二十五


故妄及種子、 不差并數食、
蟲水命伴行、 傍生賊徒食。


妄毀及離間、 發舉說同聲、
說罪得上人、 隨親輒輕毀。


若人違實法， 故作虛誑語，
乃至命終來， 無惡而不造。
寧吞熱鐵丸， 猶如猛火焰，
不以破戒口， 噉他信心食。


羅怙汝當知， 常觀察三業，
不令造眾惡， 是順諸佛教。
此是聲聞業， 汝今應可修，
修習此行時， 長善息諸惡。


若實不見聞、 不覺不知想、
及疑而異說， 是妄語應知。


雖有極重載， 居在峻坂下；
二牛心若喜， 能牽出此車。
若陳順意語， 二牛聞慶悅；
牽車出不難， 主獲千金賞。
是故常愛語， 勿作逆耳言；
若出愛語時， 無罪常安樂。

