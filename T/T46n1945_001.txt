大正新脩大藏經數位版, No. 1945 金光明懺法補助儀

金光明懺法補助儀


佛面猶如淨滿月 亦如千日放光明
目淨修廣若青蓮 齒白齊密猶珂雪
佛德無邊如大海 無限妙寶積其中
智慧德水鎮常盈 百千勝定咸充滿
足下輪相皆嚴飾 轂網千輻悉齊平
手足縵網遍莊嚴 猶如鵝王相具足
佛身光耀等金山 清淨殊特無倫匹
亦如妙高功德滿 故我稽首佛山王
相好如空不可測 逾於千日放光明
皆如焰幻不思議 故我稽首心無著

