大正新脩大藏經數位版, No. 212 出曜經

出曜經卷第二


如河駛流， 往而不返， 人命如是，
逝者不還。


所造功勞， 永世乃獲， 如杖擊水，
離則還合。


諸患集為體， 為老死所伺，
毒劍熾火逼， 萬患守營衛。


譬人操杖， 行牧食牛， 老死猶然，
亦養命蟲。


是日已過， 命則隨減， 如少水魚，
斯有何樂？


夫人欲立德， 日夜無令空，
日夜速如電， 人命迅如是。


是日已過， 命則隨減， 如少水魚，
斯有何樂？


不寐夜長， 罷惓道長， 愚生死長，
莫知正法。


夫人慳貪， 貯聚財產， 念家怨讐，
不覺命終。


非有子恃， 亦非父兄， 為死所迫，
無親可怙。


千百非一， 族姓男女， 貯聚財產，
無不衰喪。


千百非一， 族姓男女， 貯聚財產，
無不衰喪。


常者皆盡， 高者亦墮， 合會有離，
生者有死。


今觀此土境， 及諸眾菓樹，
山河流泉源， 江海逝不停。
昔人瞻固守， 今為斯所在？
寧轉尊法輪， 示現天世人，
不樂取命終， 竟知趣何方？
欲覓昔舊人， 如今不見一。


常者皆盡， 高者亦墮， 合會有離，
生者有死。 眾生相剋， 以喪其命，
隨行所墮， 自受殃福。


惡行入地獄， 修善則生天，
若修善道者， 無漏入泥洹。


非空非海中， 非入山石間，
無有地方所， 脫止不受死。


非空非海中， 非入山石間，
無有地方所， 脫止不受死。


老見苦痛， 死則意去， 樂家縛獄，
貪世不斷。


少時意盛壯， 為老所見逼，
形衰極枯槁， 氣竭憑杖行。


老見苦痛， 死則意去， 樂家縛獄，
貪世不斷。


老則形變， 喻如故車， 法能除苦，
宜以力學。


老則形變， 喻如故車， 法能除苦，
宜以力學。


咄嗟老至， 色變作耄， 少時如意，
老見蹈藉。

非有子恃， 亦非父兄， 為死所迫， 無親可怙。


