大正新脩大藏經數位版, No. 100 別譯雜阿含經

別譯雜阿含經卷第一


比丘常寂定， 除欲離生死，
住最後邊身， 能破於魔軍，
修心斷諸結， 端正無等倫。


孔雀雖以色嚴身， 不如鴻鵠能高飛，
外形雖有美儀容， 未若斷漏功德尊。
今此比丘猶良馬， 能善調伏其心行，
斷欲滅結離生死， 受後邊身壞魔軍。


芭蕉生實死， 蘆竹葦亦然，
貪利者如是， 必能自傷損。
而此利養者， 當為衰損減，
孾愚為利養， 能害於淨善。
譬如多羅樹， 斬則更不生。


若生不善心， 成就貪瞋癡，
此身自作惡， 還復害於己，
如芭蕉生實， 自害於其身。
若無貪瞋癡， 是名為智慧，
不害於己身， 是名勝丈夫。
是以應除斷， 貪瞋癡大患。


我當云何見？ 難陀樂苦行，
如彼阿練若， 塚間坐乞食，
山林閑靜處， 捨欲而入定。


若能善攝諸根者， 亦能繫念節飲食，
是則名為有智人。 善知心起之體相，
難陀如是我所歎， 汝等應當如是學。


恒應修善莫生瞋， 若生瞋恚名不善。
窒師汝今於我所， 宜應斷瞋及憍慢，
習行諸善修梵行， 若如是者我慶悅。


若諸大眾中， 愚智共聚集，
若未有所說， 人則不別知；
若有所顯說， 然後乃別知。
是故汝今者， 常應說法要，
熾然於法炬， 竪立仙聖幢。
諸阿羅漢等， 咸妙法為幢；
諸仙勝人等， 以善語為幢。


我涅槃法， 終不為彼， 懈怠無智，
之所獲得。 猶如良馬， 上大丈夫，
斷除愛結， 盡諸煩惱。 除祛四取，
獲于寂滅， 能壞魔軍， 住最後身。


一切世間， 我悉知之。 捨棄一切，
盡諸愛結。 如此勝法， 名為獨住。


見來亦不喜， 見去亦不憂，
捨除愛欲者， 最上婆羅門。
來時既不喜， 去時亦不憂，
離垢清淨行， 名智婆羅門。


善生及惡色 提婆并象首
二難陀、窒師 般闍羅、少年
長老并僧鉗


若栴檀沈水， 根莖及花葉，
此香順風聞， 逆風無聞者。
持戒香丈夫， 芳馨遍世界，
名聞滿十方， 逆順悉聞之。
栴檀及沈水， 優鉢羅拔師，
如此香微劣， 不如持戒香。
如是種種香， 所聞處不遠，
戒香聞十方， 殊勝諸天香。
如此清淨戒， 不放逸為本，
安住無漏法， 正智得解脫。
眾魔雖欲求， 莫知其方所，
是名安隱道。 此道最清淨，
永離於諸向， 捨棄於眾趣。


汝於優樓所， 久修事火法，
今以何因緣， 卒得離斯業？


我先事火時， 貪嗜於美味，
及以五欲色， 此皆是垢穢，
以是故棄捨， 事火祠火法。


我知汝不樂， 五欲及色味，
汝今所信樂， 當為人天說。


我先甚愚癡， 不識至真法，
祠祀火苦行， 謂為解脫因。
譬如生盲者， 不見解脫道，
今遇大人龍， 示我正見法。
今日始覩見， 無為正真迹，
利益於一切， 調御令解脫。
佛出現於世， 開示於真諦，
令諸含生類， 咸得覩慧光。


汝今為善來， 所求事已得，
汝有善思力， 能別最勝法。
汝今應觀察， 大眾之深心，
為其現神變， 使彼生敬信。


若成就一切， 所謂虛妄語，
則為棄後世， 無惡而不造。
寧當以此身， 吞食熱鐵丸，
不以破戒身， 而受淨信施。


譬如熱鐵， 椎打星流。 散已尋滅，
莫知所至。 得正解脫， 亦復如是。
已出煩惱， 諸欲淤泥。 莫能知彼，
所趣方所。


沙門行不止， 自言我常住。
我今實自住， 今言我不住。
云何爾言住， 道我行不住？


我於諸眾生， 久捨刀杖害，
汝惱亂眾生， 不捨是惡業，
是故我言住， 汝名為不住。
我於有形類， 捨諸毒惡害，
汝不止惡業， 常作不善業，
是故我言住， 汝名為不住。
我於諸有命， 捨除眾惱害，
汝害有生命， 未除黑闇業，
以是我言住， 汝名為不住。
我樂於己法， 攝心不放逸，
汝不見四部， 一切所不住，
是名我實住， 汝名為不住。


我久處曠野， 未見如此人，
婆伽婆來此， 示我以善法。
我久修惡業， 今日悉捨離，
我今聽汝說， 順法斷諸惡。
以刀內鞘中， 投棄於深坑，
即便稽首禮， 歸命於世尊，
信心甚猛利， 發意求出家。
佛起大悲心， 饒益諸世間，
尋言汝善來， 便得成沙門。


我今字無害， 後為大殘害，
我今名有實， 真實是無害。
我今身離害， 口意亦復然，
終不害於他， 是真名無害。
我本血塗身， 故名鴦掘摩，
為大駛流， 是故歸依佛。
歸依得具戒， 即逮得三明，
具知佛教法， 遵奉而修行。
世間調御者， 治以刀杖捶，
鐵鉤及鞭轡， 種種諸楚撻。
世尊大調御， 捨離諸惡法，
去離刀杖捶， 真是正調御。
渡水須橋船， 直箭須用火，
匠由斤斧正， 智以慧自調。
若人先造惡， 後止不復作，
是照於世間， 如月雲翳消。
若人先放逸， 後止不放逸，
正念離棘毒， 專心度彼岸。
作惡業已訖， 必應墮惡趣，
蒙佛除我罪， 得免於惡業。
諸人得我說， 皆除怨結心，
當以忍淨眼， 佛說無諍勝。


名色中生相， 謂為真實有，
當知如斯人， 是名屬死徑。
若識於名色， 本空無有性，
是名尊敬佛， 永離於諸趣。


勝慢及等慢， 并及不如慢，
有此三慢者， 是可有諍論；
滅除此三慢， 是名不動想。


斷愛及名色， 滅除三種慢；
不觸於諸欲， 滅除於瞋恚；
拔除諸毒根， 諸想願欲盡。
若能如是者， 得度生死海。


巢窟名為身， 覺觀如彼烟，
造作如火然。 婆羅門如佛，
智人是聲聞， 刀即是智慧，
掘地喻精進。 五蓋猶如龜，
瞋恚如蝮蛇， 貪嫉如肉段，
五欲如刀舍。 愚癡如楞祇，
疑者如二道， 我見如石聚。
汝今莫惱龍！ 龍是真羅漢。
善答問難者， 唯有佛世尊。


比丘乞食入聚落， 心意縱亂不暫定，
見佛精進攝諸根， 是故佛稱為善哉。


若有不攝諸根者， 增長欲愛種苦子，
作諸鄙穢常流出， 親近欲覺惱害覺，
若在聚落空閑處， 心終無有暫樂時。
若於己身修正定， 修集諸通得三明，
彼得快樂安隱眠， 能滅覺蠅使無餘，
能修得行住健處， 履行聖迹到善方，
得正智迹終不還， 入於涅槃寂滅樂。


世間嗜欲， 邪意所作。 瘡疣已生，
眾蠅唼食。 嗜欲即瘡， 覺觀即蠅。
我慢依貪， 鑽丈夫心。 貪利名稱，
疑惑所著。 不知出要， 內心修定。
具學諸通， 此不作瘡。 安隱見佛，
能得涅槃。


大象入池時， 以鼻拔藕根，
抖擻洗去泥， 然後方食之。
若有諸比丘， 具修清白法，
若受於利養， 無過能染著，
是名修行者， 猶如彼大象。
不善解方便， 後受於過患，
後受其苦惱， 如彼小象等。


阿難與結髮 及以二陀驃
賊并散倒吒 拔彌、慚愧根
苦子并覆瘡 小大食藕根

