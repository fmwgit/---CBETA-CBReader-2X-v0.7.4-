大正新脩大藏經數位版, No. 2023 緇門警訓

緇門警訓卷第五終


參禪為第一。 持戒為第二。 作福為第三。 禮誦為第四。
既作出家兒。 須行四種事。 不可縱汝心。
不可恣汝意。 不可懶汝身。 不可昏汝智。
諦觀苦與樂。 痛念生與死。 莫憂衣與食。 莫貪名與利。
時中惺惺著。 胸中蕩蕩地。 行坐合清規。
動靜依先制。 常近善知識。 常遠惡朋輩。 若能信我言。
成佛極容易。 若不信我言。 出家徒勞耳。
是百姓光頭。 是脩羅聚會。 是地獄抽芽。
是畜生群隊。 快脫袈裟來。 快出山門去。 且自做俗人。
莫與我同住。

