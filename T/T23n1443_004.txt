大正新脩大藏經數位版, No. 1443 根本說一切有部苾芻尼毘奈耶

根本說一切有部苾芻尼毘奈耶卷第四


有時以內身， 或用於外物，
或內外二合， 是名為殺相。


若以毒藥粖， 及在二依處，
或時以諸酒， 機關等害人。


若起全半屍、 墮胎并作呪、
推落及水火、 遣使寒熱殺。


實非阿羅漢， 說言我身是，
於諸人天中， 是名為大賊。


見相阿蘭若， 舍中受妙座；
能知於自相， 方便顯其身。

