大正新脩大藏經數位版, No. 310 大寶積經

大寶積經卷第一百一


若人受持彼佛名， 當獲如是諸功德，
亦能成就餘勝法， 速證無上佛菩提。


若人受持彼佛名， 轉身當得難思定，
三十二相以莊嚴， 一生當證菩提果。


若人受持彼佛名， 水火刀毒無能害，
轉身當受化生報， 成就百旋陀羅尼。


若人受持彼佛名， 所獲功德無有邊，
決定當得陀羅尼， 成就無上菩提果。


若人受持彼佛名， 獲不思議勝功德，
彼常見於無量佛， 女人當得丈夫身。


若人受持彼佛名， 所生常具大威德，
諸根色力皆殊勝， 智慧無邊無所著。


若人受持彼佛名， 國土猶如無量壽，
成就甚深諸法智， 一生當證佛菩提。


若人受持彼佛名， 智慧無邊到彼岸，
如供八十俱胝佛， 轉生當證妙辯才。


若人受持彼佛名， 所生未曾離諸佛，
具足八種梵音聲， 速證無上菩提果。


若人受持彼佛名， 得成正覺陀羅尼，
受持無量諸佛法， 一生當證大菩提。

