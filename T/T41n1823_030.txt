大正新脩大藏經數位版, No. 1823 俱舍論頌疏

俱舍論頌疏論本第三十


觀為見所傷 及壞諸善業
故佛說正法 如牝虎銜子
執真我為有 則為見牙傷
撥俗我為無 便壞善業果


由實命者無 佛不言一異
恐撥無假我 亦不說都無
謂蘊相續中 有業果命者
若說無命者 彼撥此為無
不說諸蘊中 有假名命者
由觀發問者 無力解真空
如是觀筏蹉 意樂差別故
彼問有無我 佛不答有無


於一孔雀輪 一切種因相
非餘智境界 唯一切智知


業極重近起 數習先所作
前前前後就 輪轉於生死


此業此熏習 至此時與果
一切種定理 離佛無能知


已善說此淨因道 謂佛至言真法性
應捨闇盲諸外執 惡見所為求慧眼


此涅槃宮一廣道 千聖所遊無我性
諸佛日言光所照 雖開昧眼不能覩


於此方隅已略說 為開智者慧毒門
庶各隨己力堪能 遍悟所知成勝業

