大正新脩大藏經數位版, No. 569 佛說心明經

佛說心明經


假以馬百疋， 金銀挍鞍勒，
用惠施於人， 不如杓飯汁；
設以七寶車， 載滿諸珍琦，
杓飯汁施佛， 其福過於彼；
若施白象百， 明珠瓔珞飾，
供佛一杓汁， 其福超彼上；
如聖轉輪王、 普賢玉女后，
端正無有比， 七寶瓔珞身。
如是之妙類， 其數各有百，
悉以配施人， 不如一杓汁。

