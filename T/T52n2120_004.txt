大正新脩大藏經數位版, No. 2120 代宗朝贈司空大辨正廣智三藏和上表制集

大辨正廣智三藏表制集卷第四


文字解說即真言兮 天生我師貝葉翻兮
龍宮閭闔了本源兮 象駕透迆仙樂繁兮
所作已辦吾將滅兮 空留梵夾與花鬘兮
冕旒增悼合會葬兮 人慟地振聲何諠兮
金剛之杵夢西土兮 以表吾師安養國兮
法王之子驚牛軒兮 永度生死破魔怨兮


天子灌頂阿遮梨耶 道傳上國家本耆闍
其望如龍其人如玉 貝多在手梵字攸矚
心同皓月光映碧池 蟬蛻而去麟臺畫之


萬里雲慘千山松悲 蒼蒼何忍奪我宗師
瞻雪顏則無示無說 傳浩浩劫斯焉取斯


三密寂寥 九重哀悼 笳簫駟馬 皆承明詔

