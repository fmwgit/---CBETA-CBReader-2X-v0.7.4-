大正新脩大藏經數位版, No. 1595 攝大乘論釋

攝大乘論釋卷第二


外內不明了， 於二但假名，
及真實一切， 種子有六種，
念念滅俱有， 隨逐至治際，
決定觀因緣， 如引顯自果。
堅無記可熏， 與能熏相應，
若異不可熏， 說是熏體相。
六識無相應， 三差別相違，
二念不俱有， 餘生例應爾。
此外內種子， 能生及引因，
枯喪猶相續， 然後方滅盡。


於外無熏習， 種子內不然，
聞等無熏習， 果生非道理。
已作及未作， 失得并相違，
由內外得成， 是故內有熏。


一說名緣識， 二說名受識，
了受名分別， 起行等心法。


諸法於識藏， 識於法亦爾，
此二互為因， 亦恒互為果。


譬如外種子， 內種子不爾。

