大正新脩大藏經數位版, No. 1121 金剛頂普賢瑜伽大教王經大樂不空金剛薩埵一切時方成就儀

普賢瑜伽經大樂金剛薩埵成就儀軌


稽首禮大密， 從持金剛生，
密言易成就， 我說念誦儀。
密語有先應， 發心盡利樂，
無餘有情界， 隨意稱誦此，
性成就密言， 應發菩提心。


由纔誦密言， 發菩提心故，
彌除一切障， 獲諸樂悅意，
不被眾魔阻， 等同正遍知，
受諸世間供。 復觀一切法，
色無自性空以上名勝義菩提心，


即徹見本心， 圓白如滿月，
五峯素金剛， 踴立月輪面。
即觀智金剛， 變成婆伽梵，
金剛薩埵身， 形服如皓月，
坐白蓮華臺， 五佛以嚴冠，
備飾裝嚴具， 背熾然赤光，
依月輪中住， 又以五金剛，
裝嚴心月輪。 如是觀己身，
以二金剛拳， 左胯右當心，
名金剛薩埵， 慢印吽迦羅，
慧趺押定股， 名普賢結跏。
又結妙適悅， 三摩耶密印，
諸度聚應縛， 力智以為根，
禪形入彼門， 徐動安應逼，
念誦素囉多， 塞怛鑁密語。
由此印密言， 聖有入己體，
印心額喉頂， 便作三昧拳，
禪智並入中， 進力屈跓背，
誦唵嚩日羅， 母瑟智鑁已，
為二業拳， 誦薩縛悉地。
復陳前幔印， 大樂金剛心，
密語吽迦羅。 次合金剛掌，
忍願如蓮合， 進力安初節，
頂額右旋置， 而成五佛冠，
密語次當演。 頂中遍照佛，
當誦唵欠。 阿閦佛髮際，
當誦嚩日囉， 薩埵成密語。
頂右寶生佛， 亦稱嚩日羅，
羅怛曩成旬。 後無量壽佛，
又誦嚩日囉， 達磨密語成。
頂左誦不空， 成就佛密語，
嚩日囉羯磨。 分佛身勝印，
為二金剛拳， 交臂當於額，
分拳至玉杬， 進力節相繞，
三繫金剛鬘， 分手兩耳傍，
從檀慧歷散， 蘊藉垂繒帶，
稱誦嚩日囉， 莽攞鑁已，
由此印等成， 受具足灌頂。
為說聖眾故， 參差掌三拍，
誦嚩日羅覩， 史也穀密語，
由拍金剛掌， 速成薩埵體。
次當遍安立， 眷屬十六尊，
圍繞大安樂， 眼前處於前，
二手持弓箭， 形服蓮紅色，
以二金剛拳， 彎弓如射儀，
誦弱嚩日囉， 爾哩瑟致娑，
也計麼吒句。 右計里枳羅，
交臂金剛拳， 右內把金剛，
月色形蓮眼， 誦吽嚩日羅，
計里枳隷吽。 後更持幢幡，
麼迦羅為首， 慧拳竪臂肘，
定拳力智水， 形眼類青蓮，
鑁嚩曰哩抳， 娑麼囉囉吒。
誦此密語已， 二拳且腰側，
向左小低頭， 誦穀嚩日囉，
迦冥涅嚩哩， 怛覽密語已，
金剛幔居左， 意體蓮華黃。
前右隅時春， 二手捧華盤，
形服蓮華白， 二拳仰上散，
名華滿空界， 當誦唵末度，
嚩日囉具唵。 後右隅時雨，
持鑪獻焚香， 身色類懸雲，
覆二向下按， 香雲遍氣馥，
誦彼密語唵， 嚩日囉銘祗，
愚魯愚魯已。 後左隅時秋，
赤色持燈燭， 禪智並相逼，
金剛燈周擢， 即誦唵捨羅，
嚩曰哩揞句。 雨散拭自胸，
乃成塗香契， 誦唵嚩日羅，
勢始隷吽吽， 捧獻塗香鉢，
安住前左隅， 冬身蓮衣黃。
於外曼荼羅， 四隅當安立，
華方名嬉戲， 覆二拳當心，
旋誦係囉底， 嚩日囉尾攞，
悉爾怛羅吒。 揚掌指口旁，
笑誦係羅底， 嚩日囉賀細，
賀賀迦羅也， 名笑住雲外。
秋外金剛歌， 禪執梵箜篌，
定拳力微屈， 彎臂如箜篌，
慧拳進亦然， 禪定臂膊間。
歌唱係囉底， 嚩日羅儗帝，
帝帝密語成。 旋舞輪諸度，
散拳還成拳， 左右頰轉上，
金剛掌頂散， 誦係囉底嚩，
日囉爾哩帝， 吠波吠波已，
舞處冬外隅。 如是四供養，
並同金色身， 檀慧相鉤結，
交臂申力度， 屈進初如鉤，
當誦嚩曰， 矩勢弱密語，
持鉤護前門。 即以進力跓，
如環成羅索， 又誦嚩日羅，
播勢吽密語， 執索守右門。
進力極拘結， 踀即成乃誦，
嚩日囉商羯， 隷鑁密語已，
中踀住後門。 不改前印相，
當心微搖動， 名震金剛鈴，
嚩日囉健致， 穀密語誦已，
執磬護左門。 四攝尊形色，
應內四泥微。 如上十六尊，
成爾妙安客， 美艶備恣態，
處蓮普賢跏， 皆依月輪住，
一切莊嚴具， 而用授飾身，
並載五佛冠， 裳蓮隨體色，
皆已染悅目， 瞻視持金剛。
如是安立已， 成□曼荼羅，
彼中如輪形， 八柱而嚴飾，
金剛勝柱間， 月輪而莊嚴。
彼外曼荼羅， 四方應四門，
四外門相應， 門戶交合聞，
填飾金剛寶。 蔓荼羅諸角，
半月而莊嚴， 瓔珞鈴繒幡，
處處而懸烈， 微風吹搖激，
出和雅暢音。 周圍金剛界，
虛空為宮殿， 蔓荼羅處中。
如是諦思惟， 一切時方住，
自心所安立， 自身為本尊。
如是等供養， 圍繞獻己身，
行住常隨逐。 所見一切色，
觀彼等皆空， 復思本尊身，
誦唵迦路目， 佉薩嚩達磨，
拏摩爾努半， 曩怛襪密語，
或草稱唵字。 自勝解思惟，
塗香燈焚香、 華鬘及飲食、
衣服寶幡蓋、 扇拂幡鈴現、
歌舞勝宮殿， 遍諸虛空界，
我今皆變化， 一切勝供養，
眾聖受用之。 即誦四讚王，
射抱幢幔印， 輪唱金剛欲，
薩嚩努邏誐， 蘇佉薩怛莾，
曩婆放前儀。 怛鑁嚩日囉，
薩埵跛囉麼， 索囉跢妙陀，
婆嚩銘磨訶， 蘇佉爾哩住，
縒囉也那幢。 鉢囉底幡，
悉地者攞具， 鉢囉拏多慢。
由此金剛歌， 大樂隨愛樂，
適悅為堅固， 皆得如意成。
以妙適悅言， 隨分誦婀字，
諸法本不生， 當知如是義。
大樂體不空， 常誦吽迦羅，
金剛孕法印， 隨意安密言，
吽迦囉或餘。 每誦發光焰，
遍出毛孔中， 如素頗胝迦，
日現皓月光。 身口心金剛，
皆作是諦觀， 成就諸教法。
金剛語念誦， 脣齒合無聲，
微動舌念誦， 作如是修習，
乃至滿一月， 或二或六月，
所觀相皆現， 自獲薩埵身，
安聖眾身前。 以唵迦獻，
又陳八供養， 歌誦四讚王，
金剛嚩並合， 忍願度如幢，
誦唵訖哩姤， 嚩薩嚩薩埵，
捺多也他努， 誐薩縒持挽，
沒馱尾灑焰， 補曩邏誐麼，
那色覩唵嚩， 日囉薩埵目。
誦此密言已， 以印頂上散，
拳送諸聖眾， 從頂而流出。
若欲一切時， 依此儀作意，
見一切色等， 皆想獻本尊。
觀身色空相， 即是我本尊，
作如是思惟， 即名勝解眼。
所覩彼彼色， 皆空觀又觀，
金剛薩埵身， 此乃已與尊，
當知皆本空， 即同為一體。
住如是瑜伽， 行住若坐臥，
隨意念誦光， 十萬遍終目，
盡夜不寢息， 念誦至晨朝。
又於一切時， 用前妙適悅，
三麼耶及鬘， 各誦本密語，
自身成本尊， 心安繫瑜伽。
後當於四時， 道場中念誦，
共滿十萬遍。 乃至末後夜，
准前不寢息， 至明念誦之，
不久當成就。 本尊體佛體，
剋獲尚不難， 何況諸悉地。
善賢阿闍梨， 集此微妙義，
我略說大經， 纘集極祕旨。
不入曼荼羅， 擅用結罪垢，
及諸教所說， 犯大重罪障，
無能除滅者， 結金剛薩埵，
大印盡能滅。 修此三昧者，
近意作諸法， 一切教不說，
皆隨意成就。 纔結大印時，
如來咸敬禮， 密語者即為，
諸佛之至宰。 大印威德力，
寂勝無倫疋， 不作諸儀軌，
唯結一大印， 無能為障者，
速疾得成就。 護本三麼耶，
不令身心苦， 受樂取成就。
普願諸有情， 信受入此法，
悉皆速成就， 金剛薩埵身，
遍照堅固體， 及諸隨願身。

