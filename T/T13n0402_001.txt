大正新脩大藏經數位版, No. 402 寶星陀羅尼經

寶星陀羅尼經卷第一


煩惱業因緣， 世間如是轉，
煩惱業不生， 導師如是說。
生老死定壞， 彼解脫無上，
如彼勇牛王， 如來自悟說。


我證解實法， 永竭生死河，
所謂如來說， 難得甘露藏。
眾生得息苦， 智慧能斷除，
諸法種種修， 能作究竟道，
行此究竟道， 得無等涅槃。


說此吉祥無憂道， 此道疾度三界海，
分別諸陰大怨賊， 乘此道已不還有。


煩惱業因緣， 世間如是轉，
煩惱業不生， 導師如是說。
生老死定壞， 彼解脫無上，
如彼勇牛王， 如來自悟說。


苦滅寂無垢， 牟尼說此法，
一切煩惱滅， 諸見無知斷。
穢惡有為空， 無我不可信，
重說無垢句， 我聞得涅槃。


煩惱業因緣， 世間如是轉，
煩惱業不生， 導師如是說。
生老死定壞， 彼解脫無上，
如彼勇牛王， 如來自悟說。


如此真行法， 度流之疾船，
此智息三苦， 能度於世間。
諸陰煩惱魔， 知此能調伏，
解脫離怨諍， 乾竭於苦海。


如我先所說， 試汝非決定，
如汝意所行， 宜速受欲樂。
一切黑白業， 因果悉皆無，
無生老病死， 亦無於後世。
福非福果業， 無有此因作，
釋子為利說， 汝莫信故去。


眾生為老逼， 死苦之所纏，
應當斷彼二， 決定當出家。


知無上善智， 持法滅三苦，
汝說不斷貪， 我智終不動，
如是堅固心， 於餘人所無。
我等出苦輪， 正智所不惑，
勿假師子像， 而作野干聲。


此二聰叡眷屬俱， 利益上者佛已記，
具智神通無所畏， 故我承迎二丈夫。


世間利智能議論， 方便勝智到彼岸，
彼等悉來頂禮我， 我是彼等大導師。
瞿曇弟子并眷屬， 一切宜速歸依我，
我今為汝當廣說， 安隱寂滅善妙道。


汝所說道趣惡道， 眾生行者沈苦海，
我道能令動不動， 世間苦海悉乾竭。
何故慠慢耐無恥， 復作矜高野干聲？
我今退破汝魔事， 不復於我能所作。


煩惱業有芽， 智慧已斬除，
何故強於此， 勤苦利眾生？
於世無自在， 以無堪道器，
牟尼病已除， 宜速入涅槃。


我觀諸眾生， 過彼恒沙量，
以大慈悲力， 教化令解脫。
上中下眾生， 令世間解脫，
眾生解脫已， 然後乃涅槃。
何故以惡惠， 詐諂請於我？


汝今居自在， 如見死相憂，
為是擔重擔， 今乃生怖懅。
誰有勝力怨， 而憂不歡悅？


我有大怨調伏心， 善學幻術釋迦子，
我無方便能壞彼， 如是不久欲界空。


大家方便甚無量， 勤力壞彼必無餘；
三有長縛誰能解， 貪海沈沒誰能竭？


檀那及苦行， 悲願為羂索，
持空無相弓， 器仗中第一，
能斷於生死， 諸有盡無餘。
以空為城林， 弟子居山谷，
精懃常修定， 盡諸有過患，
方便神通力， 慈悲為伴助。
優波俱利等， 牟尼悉降伏，
於彼三界中， 方便善調攝，
欲空我境界， 一切悉無餘。


一切世間盲無眼， 唯佛一人名見者，
能竭人天渴愛河， 如來自度及一切。
我等云何速成佛， 人天恭敬能說者，
女身可厭宜應捨， 速近牟尼聞正法，
如來最上神通智， 開示我等為勝導。
持彼無上覺支寶， 無垢妙說如淨燈，
勝力降魔無等倫， 覺悟我等當受記。


如來勝德終不動， 云何於佛而生瞋？
此身眾苦之所逼， 更起醉慢而自塗，
應捨此瞋決定信， 拔彼生死憍慢泥，
眾生體性佛所知， 我等應往慈悲所。


愛子眷屬悉皆集， 我心熱惱如毒樹，
壞我神通境界力， 美言諂幻釋師子。


此非劫燒非死相， 何故種種憂惱生？
此無大力能勝怨， 何故異智似愚癡？


今此釋迦子， 坐彼林樹下，
現前有大怨， 云何汝說無？
彼諂有勝力， 令我心荒怖，
我軍並我子， 如炭入熾火。
名稱勝丈夫， 聰叡多才藝，
現集及未集， 今悉歸依彼。
我怨以詐親， 諂智力甚諍，
高名勝智人， 悉為法鉤牽。
今此諸侍女， 於我無悲心，
見捨昔所愛， 盡往沙門所。
指我以為證， 今日歸依彼，
一切三有地， 諂幻悉令空。
彼雖有大力， 我破令作灰，
我輩一切眾， 應當勤所作。


妙色淨身映智海， 名稱高遠無不至，
金色光焰類須彌， 我等無怙歸依彼。
眾生失道無能見， 如來智日能明照，
養護眾生永不退， 親導我等歸依彼。
積集智藏富無量， 解脫心性如虛空，
慈悲潤澤隨機說， 一切成就歸依彼。
生死曠野難濟越， 如來解脫能開示，
巧說因果能顯了， 住第一慈歸依彼。
境界幻炎如水月， 無智翳闇著諸欲，
佛為醫王救世間， 是故我等歸依彼。
佛真法橋渡四流， 富有七財恒資給，
世尊正道示世間， 大悲我親應供養。
我等惡意向如來， 今悉懺悔第一覺，
所有諸惡能永斷， 願佛受我最上依。
我等悉捨魔部黨， 共發無上菩提心，
普請一切眾生類， 菩提大願至無餘。
佛能顯示我勝行， 如我所行波羅蜜，
如來所說無異說， 幾法具足到菩提。
所散佛華成華蓋， 示現無量諸剎土，
我今頂禮兩足尊， 願涅槃樂利世間。

