大正新脩大藏經數位版, No. 2122 法苑珠林

法苑珠林卷第四十五


若王行惡行 瞋心不見事
動則怖眾生 乃至父母畏
何況餘非親 而當有念愛
大王應當知 智者捨瞋恚


智者不知時 卒隨意說實
彼人智者呵 何況無智者
智者一切處 亦不皆實語
是實憍尸迦 實語入惡道


吾生育三子 勇健超三界
悉皆證羅漢 為世作福田
王若供養時 獲福當稅物
云何而方欲 稅奪我所有


知識慈心語 狠不受諫
守頑招此禍 自喪其身命
是故癡野干 遭斯木罐苦


智人受諫 愚人拒違 譬同明鏡
影照瑕疵 見過須改 慕在知機
頑戇固執 困厄何依


宜審諦觀察 勿行卒威怒
善友恩愛離 枉害傷良善
喻如婆羅門 殺彼那俱羅


勤學第一道 勤問第一方
道逢羅剎難 背陰向太陽


審察是非 清濁難測 善觀邪正
巧施軌則 內忿濫罰 外諍何息
願澄心腑 詳審慧力

