大正新脩大藏經數位版, No. 882 佛說一切如來真實攝大乘現證三昧大教王經

佛說一切如來真實攝大乘現證三昧大教王經卷第二十一


我今次第當演說， 最上羯磨曼拏羅，
其相猶如金剛界， 蓮華羯磨故此說。
依大曼拏羅法用， 如次抨諸曼拏羅，
於佛周匝諸分位， 畫執蓮華為標幟。


所有觀自在大印， 妙等引心當觀想，
依法懺悔諸罪愆， 速得一切罪清淨。
勝三昧耶印相合， 觀自在尊三摩地，
一切無間重罪愆， 依法懺悔悉清淨。
觀自在尊三摩地， 妙等引心當觀想，
依法懺悔諸罪愆。 彼一切罪皆散壞。
所有羯磨印次第， 依法若能正一結，
一切業障懺悔時， 得一切業皆清淨。


所有觀自在大印， 妙等引心當觀想，
此稱時， 一切業障皆清淨。
當結羯磨三昧印， 觀自在尊三摩地，
沒沒此轉時， 一切業障皆清淨。
觀自在尊妙等至， 觀想彼尊正法印，
提提提提此說時， 一切業障皆清淨。
次當遍結羯磨印， 觀自在尊三摩地，
呬呬呬呬合稱時， 一切業障皆清淨。


所有觀自在大印， 妙等引心依法結，
唵唵唵唵此稱時， 能轉一切供養事。
當結最勝三昧印， 觀自在尊三摩地，
部哩部哩部哩部， 稱已得諸佛供養。
觀自在尊妙等至， 淨法蓮華當觀想，
係係係係合稱時， 彼得一切佛供養。
蓮華羯磨所成印， 住等引心依法結，
吠吠吠吠此稱時， 彼得一切佛供養。


結彼觀自在大印， 住等引心稱紇哩，
紇哩紇哩紇哩字， 即得觀自在成就。
觀自在尊三摩地， 結三昧印稱室哩，
室哩室哩室哩字， 稱已即得勝成就。
觀想觀自在等至， 妙等引心稱狄俱，
狄俱狄俱狄俱字， 蓮華忿怒得成就。
彼羯磨印相合故， 大蓮華成而善妙，
悉悉悉悉合稱時， 即得一切悉地法。


觀自在尊妙等至， 一切善愛者愛樂，
阿呼蘇珂此稱時， 彼得一切佛供養。
觀自在尊妙等至， 一切善愛者喜愛，
稱必哩曳必哩曳， 彼得諸佛常愛樂。
觀自在尊妙等至， 一切善愛者悅樂，
阿呼囉帝此稱時， 彼常獲得妙樂事。
觀自在尊妙等至， 一切善愛者悅澤，
蘇珂蘇珂此稱時， 彼得快樂不散壞。


我今次第當演說， 最上四印曼拏羅，
其相猶如金剛界， 大曼拏羅等無異。
四印曼拏羅中間， 依法安布佛形像，
彼尊周匝諸分位， 當畫金剛蓮華等。


二手執持妙蓮華， 一心遍取華妙香，
以此妙香普供養， 供已速得佛成就。
寶冠中有佛形像， 妙等引心安布已，
為起世間敬愛因， 現高舉相而順動。
蓮華蓮華大影像， 三摩地心所作已，
如教安坐依法儀， 意想殺害諸魔惡。
四門遍設於蓮華， 依法作已手中持，
執已遍作警悟時， 如教復作旋轉事。


隨彼愛樂一切事， 此三昧能作成就，
此印能令難成法， 於剎那間得成就。


我今次第當演說， 調伏世間曼拏羅，
依大曼拏羅法用， 外曼拏羅應遍畫。
彼中宮位安蓮華， 亦然依法周遍畫，
而諸蓮華悉開敷， 是華復具種種色。


此曼拏羅遍畫已， 當知善調伏世間，
依法觀想大印成， 持巧業尊等無異。


所有眾色三摩地， 妙等引心當觀想，
蓮華金剛杵合時， 曼拏羅法得成就。


金剛薩埵善哉者， 金剛大寶復善哉，
善哉金剛妙法門， 善哉金剛勝羯磨！
能善宣說此正法， 無上金剛祕密乘，
一切如來祕密門， 大乘現證法中攝。


虛空藏尊利有情， 摩訶薩埵大光耀，
大寶復為妙勝寶， 稽首歸命金剛寶。
得灌頂者大寶主， 廣大清淨大善妙，
覺智大寶清淨身， 稽首歸命寶中寶。
虛空虛空所出生， 一切虛空大虛空，
即虛空界具諸願， 稽首歸命諸勝願。
寶中出生寶毫相， 即佛毫相妙如來，
一切上妙一切寶， 稽首歸命寶所作。
妙寶勝寶復寶勇， 亦復為諸如來寶，
是大虛空最上寶， 稽首歸命等虛空。
殊妙莊嚴大嚴麗， 眾莊嚴相妙嚴者，
淨利清淨利有情， 稽首歸命布施行。
最上清淨妙法寶， 如來復為僧伽寶，
大灌頂者利世間， 稽首歸命第一義。
布施廣施最上施， 善捨勝捨能捨者，
利諸有情普利已， 稽首大利善利益。
如意寶王大威光， 布施波羅蜜多理，
是即如來大勇猛， 稽首歸命一切覺。
是即如來大珍寶， 是即如來大光明，
是即如來大寶幢， 稽首歸命大笑相。
如來最上灌頂者， 自灌頂者復大尊，
世間勝妙世間尊， 稽首歸命世間日。
寶中極上復極上， 眾寶莊嚴諸寶事，
為寶世間大世間， 稽首歸命寶名稱。
為妙寶勇復寶越， 摩尼金剛摩尼德，
勝妙光明寶照耀， 稽首歸命一切寶。
大身寶杖寶自在， 能滿一切誓願者，
已得一切意樂圓， 稽首歸命眾寶聚。
盡有頂際大威力， 能施諸願大誓願，
一切具足大吉祥， 稽首歸命金剛藏。
已受諸佛灌頂者， 汝寂靜尊百八名，
若人稱讚及受持， 彼得剎那滅諸罪。
我今勸請汝寶主， 善說自尊寶財藏，
諸佛灌頂最上尊， 真實出生祕密部。


大哉一切正覺尊， 一切真實珍寶藏，
汝此金剛寶部中， 出生世間諸義利。

