大正新脩大藏經數位版, No. 572 佛說長者法志妻經

佛說長者法志妻經


從無數億劫， 積行難可量，
慈愍于眾生， 使發大道行。
三界猶如化， 一切悉空無，
能曉了此慧， 度脫諸十方。
三十二相明， 姿好八十種，
口出萬億音， 功德自嚴容。
雖處現三界， 開示三道場，
三垢今已滅， 除于三世殃。
心如明月珠， 處欲無所著，
等行離愛憎， 一切無適莫。


天帝日月王， 轉輪四域主，
威勢無幾間， 不可久恃怙。
在豪如朝露， 夢中有所覩，
覺以忽滅盡， 不知所湊處。
五陰如幻化， 三界由己作，
三世以平等， 道心無等侶。
諦解作是了， 誰男何所女？
天帝聞斯言， 默然無所語。

