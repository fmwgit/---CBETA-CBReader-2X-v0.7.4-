大正新脩大藏經數位版, No. 697 佛說浴像功德經

佛說浴像功德經


若以清淨心， 於如來滅後，
供養舍利者； 或造於塔廟，
及如來形像； 於彼塔像前，
掃塗漫陀羅， 以種種花香，
散布於其上， 以諸妙香水，
而浴於佛像， 上妙諸飲食，
淨持以供養， 讚禮佛功德。
無量難思議， 智慧及神通，
諸善巧方便， 悉皆到彼岸。


我今灌沐諸如來， 淨智功德莊嚴聚；
五濁眾生令離垢， 願證如來淨法身。


戒定慧解知見香， 遍十方剎常芬馥；
願此香烟亦如是， 迴作自他五種身。

