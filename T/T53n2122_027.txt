大正新脩大藏經數位版, No. 2122 法苑珠林

法苑珠林卷第二十七


精勤方便力 志意不休息
專精之所感 雖失復還得


汝身及手足 一切悉被羈
但當去就死 跳踉復何為


我身及手足 一時雖被繫
攝心如金石 終不為汝斃


吾是鬼中王 為人多力膂
從來食汝輩 不可得稱數
但當去就死 何為自寬語


我此腥臊身 久欲相去離
羅剎得我便 悉持以布施
志求摩訶乘 果成一切智


君是度人師 三界之希有
志求摩訶乘 成佛當不久
是故自歸命 頭面禮稽首


我既吐此毒 終不還收之
若有死事至 畢命不復迴


汝以手脚及與頭 一切諸物悉以著
餘有何物而不著


我今手足及與頭 一切財錢及刀仗
此諸雜物雖入沒 唯有精進不著汝
精進若當不休息 與汝鬪諍終不廢
我今精進不休息 終不於汝生怖畏


志誠抱氷雪 暮齒迫桑榆
太息波川迅 悲哉人代拘
歲聿皆採穫 冬晚懼嚴枯
精誠求施戒 忍精定慧眸
結侶同共遠 勝地心相符
商人不顧死 羅剎未能逾
求寶竭大海 神怖捧明珠
寄言求道者 立志報非虛

