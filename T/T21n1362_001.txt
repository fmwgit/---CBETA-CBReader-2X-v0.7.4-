大正新脩大藏經數位版, No. 1362 佛說善夜經

佛說善夜經


過去不應念， 未來不希求，
於現在時中， 皆如法觀察。
妄想心難遣， 智人應善觀，
宜可速勤修， 焉知至明日？
由彼死王眾， 與汝鎮相隨，
是故我牟尼， 善夜經今說。
常願諸有情， 離苦獲安樂，
不造諸惡業， 恒修於眾善。


此人一切時， 無有枉橫事，
由造順時業， 永離非時死，
擁護諸眾生， 令離病憂怖，
不祥及惡夢， 險路常安隱。
若男子女人， 戴持此經者，
具相人敬重， 所願皆圓滿。
若於身語意， 所有諸不善，
由此經威力， 終無有惡報。
若水火王賊， 雷電毒害等，
怨家戰諍時， 念經皆得脫。
又復有明呪， 若能讀誦者，
於一切時中， 長善滅諸惡。

