大正新脩大藏經數位版, No. 125 增壹阿含經

增壹阿含經卷第八


貪婬如時雨， 於欲無厭足；
樂少而苦多， 智者所屏棄。
正使受天欲， 五樂而自娛；
不如斷愛心， 正覺之弟子。
貪欲延億劫， 福盡還入獄；
受樂詎幾時， 輒受地獄痛。


若人有貪欲， 瞋恚癡不盡；
於善漸有減， 猶如月向盡。
若人無貪欲， 瞋恚癡亦盡；
於善漸有增， 猶如月盛滿。


耶維起鍮婆， 不違尊者教；
我等獲大利， 得遇此福祐。


今轉尊法輪， 降伏諸外道；
智慧如大海， 此來降梵志。
所作善惡行， 去來今現在；
億劫不忘失， 是故當作福。


猶如牛渡水， 導者而不正；
一切皆不正， 斯由本導故。
眾生亦如是， 眾中必有導；
導者行非法， 況復下細人。
萠類盡受苦， 由王法不正；
以知非法行， 一切民亦然。
猶如牛渡水， 導者而行正；
從者亦皆正， 斯由本導故。
眾生亦如是， 眾中必有導；
導者行正法， 況復下庶人。
萠類盡受樂， 由王法教正；
以知正法行， 一切民亦然。

