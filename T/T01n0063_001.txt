大正新脩大藏經數位版, No. 63 解夏經

佛說解夏經


解夏十五日， 清淨行律儀，
五百苾芻眾， 悉斷煩惱縛。
皆盡諸漏法， 而證聖果位，
內寂外善調， 解脫而離有。
盡生死邊際， 所作皆已辦，
無明我慢結， 斷盡無有餘。
我佛最上尊， 斷諸邪念法，
及斷有漏法， 善除愛病苦。
愛滅不復生， 離取大師子，
盡諸有怖畏， 唯我佛世尊。
譬如金輪王， 千子常圍繞，
善治四天下， 調伏四海邊。
又如戰得勝， 為最上調御，
聲聞得三明， 離死法亦然。
佛子皆如是， 證滅不復生，
我今禮法王， 無上大日尊。

