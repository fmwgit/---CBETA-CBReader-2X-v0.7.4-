大正新脩大藏經數位版, No. 183 一切智光明仙人慈心因緣不食肉經

一切智光明仙人慈心因緣不食肉經


我見牟尼尊， 面貌常清淨，
百福相奇特， 世間無倫匹；
煩惱垢永盡， 智慧悉成滿，
一向常歸命， 身心無疲倦。
故我以五體， 欲得勝安樂，
脫苦無所畏， 敬禮釋迦文。


若有畜生類， 得聞諸佛名，
永離三惡道， 不生八難處；
若聞法奉行， 生處常值佛，
信法無疑惑， 歸依賢聖僧。
隨順諸戒行， 如是疾得佛，
必至大涅槃， 常受無上樂。


寧當然身破眼目， 不忍行殺食眾生。
諸佛所說慈悲經， 彼經中說行慈者，
寧破骨髓出頭腦， 不忍噉肉食眾生。
如佛所說食肉者， 此人行慈不滿足，
常受短命多病身， 迷沒生死不成佛。

