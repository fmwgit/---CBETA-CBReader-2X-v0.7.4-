大正新脩大藏經數位版, No. 1177A 大乘瑜伽金剛性海曼殊室利千臂千鉢大教王經

大乘瑜伽金剛性海曼殊室利千臂千鉢大教王經卷第一


稽首如來法性身， 毘盧遮那清淨體，
報化應現等如空， 般若無邊得自在。
四智神用密加持， 慧海無窮遍一切，
法界真如空無相， 本在有情體性裏。
聖智力入識種中， 金剛迅疾同等體，
如來法經囑曼殊， 祕密流通無障礙。
曼荼灌頂授職位， 一切如來摩頂記，
瑜伽三密志求成， 速達本源登佛地。
千臂曼殊蓮華會， 金剛等持付一切，
五智潛通加被心， 出到菩提證實際。

