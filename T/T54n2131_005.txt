大正新脩大藏經數位版, No. 2131 翻譯名義集

翻譯名義集五


阿囉波遮那邏陀、 婆荼沙和多夜吒、
迦娑磨伽他闍簸、 馱奢呿叉哆若柁、
婆車摩火嗟伽他、 拏頗歌醝遮吒荼。


功成積劫印文端， 不是南山得恐難；
眼覩數重金色潤， 手擎一片玉光寒；
鍊時百火精神透， 藏處千年瑩彩完；
定果熏修真祕密， 正心莫作等閑看。


西方有聖號迦文， 接物垂慈世所尊，
常願進修增妙果， 庶期饒益在黎元。


三皇掩質皆歸土， 五帝潛形已化塵；
夫子域中誇是聖， 老君世上亦言真；
埋軀祇見空遺冡， 何處將身示後人？
惟有吾師金骨在， 曾經百鍊色長新。


大士釋迦文， 虛空等一塵；
有求皆赴感， 無剎不分身；
玉瑩千輪在， 金剛百鍊新；
我今恭敬禮， 普願濟群輪。


世界變成如幻化， 受想行起似浮泡；
法塵緣慮同觀影， 身似露珠垂樹梢；
過去翻思事若夢， 現前如電耀荒郊；
須知畢竟常空寂， 自是無端與物交。

