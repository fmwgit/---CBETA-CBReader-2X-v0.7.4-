大正新脩大藏經數位版, No. 1545 阿毘達磨大毘婆沙論

說一切有部發智大毘婆沙論卷第三十四


儒童賢寂靜 能益諸世間
有智能遍知 貪愛生眾苦
有智言應作 不作不應言
智者應遍知 有言無作者


趣求諸欲人 常起於悕望
所欲若稱遂 心便大歡喜
趣求諸欲人 常起於悕望
所欲若不遂 惱壞如箭中


眾人怖所逼 多歸依諸山
園苑及叢林 孤樹制多等
此歸依非勝 此歸依非尊
不因此歸依 能解脫眾苦
諸有歸依佛 及歸依法僧
於四聖諦中 恒以慧觀察
知苦知苦集 知永超眾苦
知八支聖道 趣安隱涅槃
此歸依最勝 此歸依最尊
必因此歸依 能解脫眾苦

