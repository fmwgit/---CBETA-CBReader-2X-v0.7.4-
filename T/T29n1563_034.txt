大正新脩大藏經數位版, No. 1563 阿毘達磨藏顯宗論

說一切有部顯宗論卷第三十四


覺分三十七， 謂四念住等；
覺謂盡無生， 順此故名分。


此實事唯十， 謂慧勤定信、
念喜捨輕安， 及戒尋為體。


四念住正斷， 神足隨增上，
說為慧勤定， 實諸加行善。


初業順決擇， 及修見道位，
念住等七品， 應知次第增。


七覺八道支， 一向是無漏；
三四五根力， 皆通於二種。


初靜慮一切， 未至除喜根，
二靜慮除尋， 三四中除二，
前三無色地， 除戒前二種，
於欲界有頂， 除覺及道支。


證淨有四種， 謂佛法僧戒，
見三得法戒， 見道兼佛僧，
法謂三諦全， 菩薩獨覺道，
信戒二為體， 四皆唯無漏。


學有餘縛故， 無正脫智支，
解脫為無為， 謂勝解惑滅。
有為無學支， 即二解脫蘊，
正智如覺說， 謂盡無生智。


文於義已足， 而復說餘言，
非無義有文， 應思求別義。


無為說三界， 離界唯離貪，
斷界斷餘結， 滅界滅彼事。


厭緣苦集慧， 離緣四能斷，
相對互廣狹， 故應成四句。


無學心生時， 正從障解脫。


道唯正滅位， 能令彼障斷。

