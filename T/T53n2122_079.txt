大正新脩大藏經數位版, No. 2122 法苑珠林

法苑珠林卷第七十九


汝邪見愚癡 癡羂所縛人
今墮此地獄 在於大苦海
惡見燒福盡 人中最凡鄙
汝畏地獄縛 此是汝舍宅
若屬邪見者 彼人非黠慧
一切地獄行 怨家心所誑
心是第一怨 此怨最為惡
此怨能縛人 送到閻羅處


癡心彌泥魚 住於愛舍宅
作業時喜笑 受苦時號哭


其口有愚癡 人心懷闇冥
都不能念惡 亦無念善心
瞢常昏昏 萬事不能為
如暴中炊煮 無所能成熟
多習愚癡者 諸根不完具
生於牛羊中 然後墮地獄


虎汝有四足 我亦有四足
汝來共我鬪 何意悑而走


汝毛竪森森 諸畜中下極
猪汝可速去 糞臭不可堪


摩竭鴦二國 聞我共汝鬪
汝來共我戰 何以悑而走


舉身毛皆污 汝猪臭熏我
汝鬪欲取勝 我今與汝勝


六賊姦邪偽 七識亂乖真
謗毀玄正理 妄語役貪瞋
惡業從橫作 忠言不喜聞
一入無間獄 萬苦競纏身


邪見習癡業 阿鼻受楚毒
劫盡人中生 復與邪相續
邪正既相違 自然成諂曲
此心若不改 連環未絕獄

