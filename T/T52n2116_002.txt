大正新脩大藏經數位版, No. 2116 辯偽錄

辯偽錄卷第二


圓三五 寸一分 口四八 兩寸脣
長二尺 厚薄均 腹三齊 坐垂溫
陰在上 陽下奔 首尾武 中間文
始七十 終三旬 內二百 善調勻
陰火白 黃芽鉛 兩湊聚 輔翼人
子處宮 得安存 去來游 不出門


二儀始判 三才肇分 樹君建國
爰濟斯民 羲軒以來 五運相襲
金朝政衰 玄天繼跡 太祖撥亂
世宗建隆 篤生我后 紹美前蹤
納疑南宋 聽獻西荒 梯山航海
萬國朝王 天縱神聰 生知妙道
建寺龍庭 誦經瓊島 道士庸愚
鴟張老聖 眩彼魚目 掩此金鏡
聖明懸鑑 特出狂談 一言逐北
萬古司南 佛日高懸 法雲廣布
九有回光 四生蒙福


保龍圖而鞏固 慶鳳曆以彌新
統金輪而永曜 調玉燭而長存
邵鴻名於帝籙 煥大寶於蒼旻
播皇威於戎夏 等真固於乾坤
躋黎元於壽域 享邦國之來賓
敦王道之坦坦 宜子孫之仁仁
聖皇延於萬載 懿后樂於千春
四三皇而六五帝 曾何唐漢之足云

