大正新脩大藏經數位版, No. 1679 佛一百八名讚

佛一百八名讚


歸命一切智， 一切世間師，
牟尼大法王， 一百八名號。
無邊功德海， 具足眾吉祥，
能滅諸有情， 罪業諸煩惱。


我今歸命禮， 一切大吉祥，
救度諸群生， 令得大安樂。


我今歸命禮， 悲愍二足尊，
圓滿於眾生， 一切吉祥事。
我今歸命禮， 無相無上尊，
成就天中天， 祕密大明義。
如來正等覺， 利樂於世間，
最上百八名， 我今集彼說。


此大牟尼功德名， 我今讀誦及禮念，
普將迴施與群生， 同得證成菩提果。

