大正新脩大藏經數位版, No. 2122 法苑珠林

法苑珠林卷第六十九


受胎之微形 世世常增長
薄德少福人 眾苦所逼迫


雖欲藏在空 善處大海中
假使入諸山 而欲自翳形
欲求不死地 未曾可獲定
是故精進學 無身乃為寧


供養於父母 及家之尊長
柔和恭遜辭 離麁言兩舌
調伏慳悋心 常修真實語
彼三十三天 見行七法者
咸各作是言 當來生此天


福業如果熟 不以神祀得
人乘持戒車 後生至天上
定知如燈滅 得至於無為
一切由行得 求天何所為

