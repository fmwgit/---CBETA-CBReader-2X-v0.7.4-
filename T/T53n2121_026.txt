大正新脩大藏經數位版, No. 2121 經律異相

經律異相卷第二十六


若人壽百歲 勤事天下神
象馬用祭祀 不如行一慈


世間殺父母 命盡墮泥犁
今若加害王 其罪等無異
我今實不忍 加惡於大王
寧今身命盡 終不造逆意


自在本國時 遙聞大王德
今來至於此 見尊踰所聞
巍巍積功德 譬若純金山
其力堅如是 無能動搖者
今見王所行 於世甚無雙
願以國相還 并奉所居界
願歸得本土 修敬為臣禮
不復敢憍慢 事王如尊天


劫燒終訖 乾坤洞然 須彌巨海
都為灰焬 天龍福盡 於中凋喪
二儀尚殞 國有何常 生老病死
輪轉無際 事與願違 憂悲為害
欲深禍重 瘡疣無外 三界皆苦
國有何賴 有本自無 因緣成諸
盛者必衰 實者必虛 眾生蠢蠢
都如幻居 聲響俱空 國土亦如
識神無形 假乘四蛇 無明寶象
以為樂車 形無常主 神無常家
形神尚離 豈有國耶

