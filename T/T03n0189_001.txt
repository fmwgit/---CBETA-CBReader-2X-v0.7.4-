大正新脩大藏經數位版, No. 189 過去現在因果經

過去現在因果經卷第一


今見世間導， 令我開慧眼；
為說清淨法， 去離一切著。
今遇天人尊， 令我得無生；
願將來獲果， 亦如兩足尊。


菩薩在於此， 開我等法眼；
今者遠我去， 如盲離導師。
又如欲渡水， 忽然失橋船；
亦似嬰孩兒， 喪亡其慈母。
我等亦如是， 失所歸依處，
方漂生死流， 了無有出緣。
我等於長夜， 為癡箭所射，
既失大醫王， 誰當救我者？
滯臥無明床， 長沒愛欲海，
永絕尊者訓， 未見超出期。


諸行無常， 是生滅法；
生滅滅已， 寂滅為樂。


我於此不久， 當下閻浮提，
迦毘羅斾兜， 白淨王宮生；
辭父母親屬， 捨轉輪王位；
出家行學道， 成一切種智。
建立正法幢， 能竭煩惱海，
閉塞惡趣門， 淨開八正道。
廣利諸天人， 其數不可計；
以是因緣故， 不應生憂惱。


見有乘白象， 皎淨如日月；
釋梵諸天眾， 皆悉執寶幢，
燒香散天花， 并作眾伎樂；
充滿虛空中， 圍繞而來下。
來入我右脇， 猶如處琉璃；
今以現大王， 此為何瑞相？

