大正新脩大藏經數位版, No. 443 五千五百佛名神呪除障滅罪經

五千五百佛名經卷第三


若於七日七夜中， 稱彼如來名號者，
獲得清淨妙天眼， 無邊淨眼佛所稱。
獲得清淨天眼已， 彼人肉眼亦清淨，
當見無量無邊佛， 其數猶如恒河沙。
皆悉供養彼諸佛， 所聞彼法皆受持，
若眼所見諸人等， 莫不善言相慰喻。
往昔曾經供養佛， 并及所作不思議，
一切悉得心念持， 皆由聞彼如來號。

