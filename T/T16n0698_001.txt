大正新脩大藏經數位版, No. 698 浴佛功德經

浴佛像功德經


諸法從緣起， 如來說是因；
彼法因緣盡， 是大沙門說。


我般涅槃後， 能供養舍利，
或造窣覩波， 及以如來像，
於彼像塔處， 塗拭曼荼羅，
以種種香華， 散布於其上，
以淨妙香水， 灌沐於像身，
上味諸飲食， 盡持以供養，
讚歎如來德， 無量難思議，
方便智神通， 速至於彼岸，
獲得金剛身， 具三十二相、
八十隨形好， 濟度諸群生。


我今灌沐諸如來， 淨智功德莊嚴聚，
願彼五濁眾生類， 速證如來淨法身。
戒、定、慧、解、知見香， 遍十方剎常芬馥，
願此香烟亦如是， 無量無邊作佛事。
亦願三塗苦輪息， 悉令除熱得清涼，
皆發無上菩提心， 永出愛河登彼岸。

