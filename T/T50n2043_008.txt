大正新脩大藏經數位版, No. 2043 阿育王經

阿育王經卷第八


昔以最勝衣 及種種寶飾
如是等眾具 莊嚴於其身
若人樂解脫 欲厭離於世
是時不當見 寶飾莊嚴身
今時應往觀 無慢無歡喜
其色還本相 視之生厭離


前時之身 猶如蓮花 大價寶衣
以為莊嚴 而無功德 故不見汝


以諸寶衣 及種種花 莊嚴汝身
見者心亂 一切眾人 有欲見者
以無物故 而不得見 今汝此身
散在諸處 一切眾人 無不見者
色還本相 離於莊嚴 臭處如是
尸骸共住 身薄皮覆 以血灌之
薄皮覆之 以肉泥之 千脈纏縛
處處周遍 此身如是 云何起愛
復說姊妹 外可愛色 世間人見
起於欲心 若知其內 即得解脫
貴賤尊卑 皆有臭尸 愚者見之
起於淨見 智者見之 起不淨見
此身臭穢 是不淨處 以種種香
用以熏身 此身可惡 垢膩膿血
種種衣服 以自莊嚴 身不淨篋
以水淨之 愚夫罪人 愛著此身
若有人聞 佛說善法 隨從受持
厭離五欲 樂解脫心 入寂靜林
依道為筏 渡有彼岸


如是如是 如汝所說 汝實智慧
有大慈悲 今當更說 如來妙法


我往歸依佛 兩足第一尊
佛眼若青蓮 天人中可貴
清淨離欲法 無上應真僧


若我自不能 從頸脫死尸
有餘天能脫 其力則大我


汝往歸依梵 及日月帝釋
入火及大海 不燥爛不脫
我以此死尸 繫著於汝頸
神力之所作 無有能脫者


如蓮花絲 縛於雪山 有能稱舉
此不為難 神通之力 死尸繫身
我今不能 為汝脫之 若我諸天
所有之力 不及如來 弟子之力
譬如餘光 不及火光 如此火光
不及日光


若梵王歸依 佛弟子法藏
誰復能思量 如來之神力
如來之神力 實能降伏我
但以慈悲故 是故不降伏


今我已知 世尊慈悲 心離煩惱
譬如金山 我無明故 處處亂佛
處處作惡 而不降伏


汝心少敬重 如來則發起
從小增長大 當得涅槃果
汝所作眾罪 今但略說之
當以念慧水 洗除煩惱垢


我多種種 苦惱世尊 世尊不瞋
我願相應 如兒罪過 父不責之


長老今日 已攝受我 能令於我
恭敬世尊 今以死尸 繫縛我頸
以為莊嚴 唯願大仙 以慈悲力
為我脫之


當共作約 若見我作 如來身色
不得見禮 此是一切 智恭敬故
長老禮我 我當自滅 令無有力
擔聖人禮 如伊蘭芽 不能勝持
象牙所擔 故先共約


無常無慈悲 破壞如來色
如來無常故 滅色入涅槃


面勝於蓮花 眼勝優波羅
色勝眾花林 亦勝於真金
可愛過於月 光明過於日
智深過於海 不動過須彌
行勝師子王 眼瞬勝牛王


以心清淨業 今得此妙果
以自業所造 不由他所作
無量無數劫 修淨身口業
具足行六度 莊嚴不障身
見者皆歡喜 怨家亦生愛
我今見如來 云何不歡喜


若人欲富貴 不樂於貧窮
若樂天上樂 及大涅槃樂
悉當聽受法 思惟其義趣
若人未曾見 最勝兩足尊
大師有慈悲 自然得聖法
悉皆應當往 優波笈多所
此人為世間 而作於明燈


若人無有智 不登師子座
如苟登高座 深生大怖畏
如師子無畏 摧伏外道論
若能如是者 堪登師子座


著舍那婆衣 觸五種三昧
於最勝山中 端坐入禪定
令風中出聲 遍告罽賓國
是舍那婆私 今已得道樂
以清淨自誓 得無漏解脫
今舍那婆私 自說如是偈

