大正新脩大藏經數位版, No. 1503 優婆塞五戒威儀經

優婆塞五戒威儀經一卷


佛者眾聖尊， 神通應自在，
隨類處身形， 音聲亦復爾。
見聞獲安隱， 莫不信向心，
是故我歸命， 願普如世尊。
甚深菩薩戒， 功德難思議，
受者獲安隱， 福慧日夜生。
諸佛常護念， 萬行漸滿盈，
六度四等意， 普度諸群盲。
手足初莫犯， 節言順所行，
常樂在定意， 是名真比丘。
質直離諂曲， 常與賢聖俱，
愛眾猶養已， 是名真菩薩。


功德不可計， 福慧如虛空，
略說共要竟， 歡喜禮奉行。
普發菩提心， 福慧命得成，
慈悲男女長， 喜捨次第生。
一切成佛道， 永盡無有餘，
十方同其願， 巍巍無極尊。

