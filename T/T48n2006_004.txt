大正新脩大藏經數位版, No. 2006 人天眼目

人天眼目卷之四


密密潛行世莫知。 箇中已是涉多岐。 如燈焰焰空紛擾。
急急歸來早是遲。


法不孤生仗境生。 纖毫未盡遂崢嶸。 回光一擊便歸去。
幽鳥忽聞雙眼明。


塵塵聲色了無窮。 不離如今日用中。 金鎖玄關輕掣斷。
故鄉歸去疾如風。


一二二三子。 牛字清風起。 佛來勘不就。
人乃爭綱紀。


解行分明珠走盤。 未能透脫幾多難。 如瓶注水無遺漏。
隔海風光冷眠看然燈前。


不見明珠不走盤。 良天靜夜黑漫漫。 古今十世無增減。
拈起牛頭尾上安正然燈。


問處分明答處親。 塵塵剎剎總逢君。 一聲黃鳥青山外。
占斷風光作主人然燈後。


擬心開口隔山河。 寂默無言也被呵。 舒展無窮又無盡。
卷來絕迹已成多本來照。


不動如如萬事休。 澄潭徹底未曾流。 箇中正念常相續。
月皎天心雲霧收寂照。


四威儀內不曾虧。 今古初無間斷時。 地獄天堂無變異。
春回楊柳綠如絲常照。


三界惟心萬法澄。 盤鐶釵釧一同金。 映階碧草自春色。
隔葉黃鸝空好音。


不曾出世立功勳。 萬國文明草木春。 野老不知堯舜力。
鼕鼕打鼓祭江神。


不移寸步越河沙。 地獄天堂混一家。 佛祖位中消息斷。
何妨盡賞洛陽花。


理事兩俱忘。 誰人敢度量。 渾侖無縫罅。
遍界不曾藏。


一二二三子。 平目復仰視。 兩口無一舌。 此是吾宗旨。


平目復仰視。 兒孫還有異。 未辨箇端倪。 出門俱失利。


兩口無一舌。 止止不須說。 西天僧到來。 烏龜喚作鱉。


此是吾宗旨。 揚聲囉囉哩。 鏡智出三生。 吹到大風止。


勤求勝積功。 理契古人同。 同得妙何處。松西北風。


吾有一言。 天上人間。 若也不會。 綠水青山。


一真收不得。 萬類莫能該。 蚊子生頭角。 泥鰍上舞臺。


覿面露堂堂。 全機不覆藏。 剎竿頭上卓。 紅日上扶桑。


通玄峯頂不是人間。 心外無法滿目青山。


密室開金鎖。 閑步下松門。 謾將無孔笛。 吹出鳳遊雲古德。


秋江清淺時。 白鷺和烟島。 良哉觀世音。 全身入荒草百丈。


古松搖般若。 幽鳥哢真如。 況有歸真處。 長安豈久居。


解語非干舌。 能言豈是聲。 不知常顯露。 剛道有虧盈。


陽鳥啼聲噎。 桃花笑臉開。 芒鞋青竹杖。 終日自徘徊。


波生元是水。 空性逐方圓。 除却方圓器。 胡孫夜簸錢。


夜月輝肝膽。 松風貫髑髏。 脫然聲色外。 切忌犯當頭。


一點靈臺耀古今。 嶷然弘偉莫沈吟。 森羅影裏容交露。
聲色門前涉互深。 袢夏雲欺千嶂碧。
零秋風動萬家砧。 綿綿法爾無窮間。 引出餘吹更爽襟。

