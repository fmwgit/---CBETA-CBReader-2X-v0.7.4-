大正新脩大藏經數位版, No. 1315 施諸餓鬼飲食及水法

施燋面餓鬼一切鬼神陀羅尼經要決


比丘比丘尼某甲發心奉持， 一器淨食，
普施十方， 窮盡虛空， 周遍法界，
微塵剎中， 所有國土， 一切餓鬼，
先亡久遠， 山川地主， 乃至曠野，
諸鬼神等， 請來集此。 我今悲愍，
普施汝食， 願汝各各， 受我此食。
轉將供養， 盡虛空界， 以佛及聖，
一切有情。 汝與有情， 普皆飽滿，
亦願汝身， 乘此呪食， 離苦解脫，
生天受樂， 十方淨土， 隨意遊往，
發菩提心， 行菩提道， 當來作佛，
永莫退轉。 前得道者， 誓相度脫。
又願汝等， 晝夜恒常， 擁護於我，
滿我所願。 願施此食， 所生功德，
普將廻施， 法界有情， 與諸有情，
平等共有， 共諸有情， 同將此福，
盡將迴向， 真如法界， 無上菩提，
一切智智， 願速成佛， 勿招餘果，
願乘此法， 疾得成佛。

