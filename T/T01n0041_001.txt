大正新脩大藏經數位版, No. 41 頻婆娑羅王經

佛說頻婆娑羅王經


汝優樓頻螺迦葉， 往昔事火無間斷，
見何利故得何法？ 此義速當為我說。


世間所有飲食味， 乃至慾樂人所樂，
我見此利而志求， 是故事火無間斷。


云何耽戀慾樂事， 乃至貪於飲食味，
人間天上心愛樂， 是義速當為我說。


我於最上寂靜句， 由不了故生退屈，
唯耽五慾非如理， 是故事火無間斷。
圍陀事火證解脫， 眾生由此心迷惑，
盲者無異於死人， 退失最上寂靜句。
我今見實無為法， 大龍最上師善說，
能仁為大利益故， 世尊出現大精進。

