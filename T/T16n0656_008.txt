大正新脩大藏經數位版, No. 656 菩薩瓔珞經

菩薩瓔珞經卷第八


本無如來業， 道慧藏第一，
諸度無量智， 漸入如來境。
大道無三乘， 況有四道果？
觀淨如虛空， 耆年迦葉是。
我今觀斯心， 非有亦不無，
多現無量變， 不捨佛弘誓。
從久遠以來， 修神足瓔珞，
六度曠大法， 何有聲聞名？
佛界無疆畔， 所化亦不同，
故使眾生惑， 謂為道若干。

