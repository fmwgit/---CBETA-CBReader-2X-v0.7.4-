大正新脩大藏經數位版, No. 1442 根本說一切有部毘奈耶

根本說一切有部毘奈耶卷第三十一


六眾教非理， 大路及小路：
佛令彰勝德， 廣說昔因緣。
因鼠獲多財， 醫王心起慢；
為說智馬事， 非聖勿稱量。


積聚皆銷散， 崇高必墮落；
會合終別離， 有命咸歸死。


身語意業不造惡， 不惱世間諸有情；
正念觀知欲境空， 無益之苦當遠離。


愚人自說愚， 此名為智者；
愚者妄稱智， 此謂真愚癡。


此塵是欲非土塵， 密說此欲為土塵；
智者能除此欲染， 非是無慚放逸人。
此塵是瞋非土塵， 密說此瞋為土塵；
智者能除此瞋恚， 非是無慚放逸人。
此塵是癡非土塵， 密說此癡為土塵；
智者能除此癡毒， 非是無慚放逸人。


諸子汝當知， 他釜一口腹；
吾今福業盡， 一釜兩腹生。


假令經百劫， 所作業不亡；
因緣會遇時， 果報還自受。

