大正新脩大藏經數位版, No. 2004 萬松老人評唱天童覺和尚頌古從容庵錄

萬松老人評唱天童覺和尚頌古從容庵錄五

一旦氛埃清四海但盡凡情 垂衣皇化自無為別無聖解

拂牛劍氣洗兵威太平本是將軍致 定亂歸功更是誰不許將軍見太平


凍眠雪屋歲摧穨蟄戶不開 窈窕蘿門夜不開龍無龍句
寒槁園林看變態幾乎死殺 春風吹起律筒灰喜得重甦

拈却肯路根塵空十二處忘閑影響 脫體無依活卓卓三千界放淨光明

圓珠不穴甚處下手 大璞不琢可惜功夫 道人所貴無稜角就理藏鋒

人天機要發千鈞以輕勞重 雲陣輝輝急飛電眨眼蹉過
箇中人看轉變計在臨時 遇賤則貴貴則賤心知本自同所以無飲怨
得珠罔象兮至道綿綿一念不生全體現 游刃亡牛兮赤心片片泪出痛腸

佛祖髑髏穿一串一任伊跳 宮漏沈沈密傳箭不許外人知

衲僧一日如知飽始知餬餅醍醐毒藥 方見雲門面不慚雲門無眼見人

餬餅云超佛祖談一大藏教詮注不及 句中無味若為參甚處下口

有信風雷催出蟄節氣不相饒 無言桃李自成蹊水到渠成
及時節力耕犁避者不做 誰怕春疇沒脛泥做者不避

玉人夢破一聲雞開眼不覺曉 轉盻生涯色色齊無盡藏中受用不了

未意成褫明目下人無遠見 恐將流落在天涯必有近憂
虛空那挂劍不假鋒鉾事 星漢却浮槎別有向上一路
不萌草解藏香象佛眼覷不見 無底籃能著活蛇一般拈弄與君殊
今日江湖何障礙太平無忌諱 通方津渡有舡車何處不風流

蒲團禪板對龍牙計穩甘屠眷 何事當機不作家咬人狗不露齒

十二處亡閑影響併作一家 三千界放淨光明更無兩樣

出門躍馬掃攙搶閫外將軍令 萬國煙塵自肅清風行草偃

析隣虛而無內佛眼覷不見 及盡玄微好事不如無
誰分向背無廻避處 佛祖來償口業債言多傷行 問取南泉王老師忌却杉山
人人只喫一莖菜更無餘事可營為

天蓋地載通上徹下 成團作塊刀斧斫不開 周法界而無邊十方無壁落

默默自知田地穩靴裏動指頭 騰騰誰謂肚皮憨呆裏撒奸
普周法界渾成飯吐不出咽不下
鼻孔纍垂信飽參拋半撒半

跛跛挈挈不近休忙 毿毿人不喜覷 百不可取。一無所堪開門又軟種火又濕

些些力量分階級強生節目 蕩蕩身心絕是非見怪不怪
是非絕其怪自壞 介立大方無軌轍太平無忌諱何處不風流

豁落亡依板翻繫驢橛 高閑不羈掣斷黃金鎖 家邦平怗到人稀穩處下脚

保福雲門。也垂鼻欺脣探頭太過 翠巖長慶。也脩眉映眼佯打不知
杜禪和 有何限天童杜撰何似萬松 剛道。意句一齊剗欲隱彌露
埋沒自己。也飲氣吞聲養子不及父
帶累先宗。也面牆擔板家門一世衰

作賊心贜物已露 過人膽傍若無人 歷歷縱橫對機感白拈巧偷

光明轉處傾殘月否極泰生 爻象分時却建寅陰慘陽舒
新滿孝泪痕猶未罷 便逢春相喚打秋千 醉步狂歌任墮巾熟不講禮
散髮夷猶誰管係千自由百自在 太平無事酒顛人七村裏這漢快活

清白門庭四絕隣腦後見腮莫與往來 長年關掃不容塵設有一點無著處

散乾蓋而非心尚能出岫 持坤輿而有力不費精神
洞千古之淵源盡向這裏流出 造萬象之模則一法之所印
剎塵道會也。處處普賢欄街截巷 樓閣門開也
頭頭彌勒築著磕著

沒蹤跡羚羊挂角 斷消息久負不逢 白雲無根妙體本來無處所 清風何色通身那更有蹤由

密羅武緯文經將相全才 放開揑聚睦州猶在
獨立周行老氏復生 機發玄樞兮青天激電措手不及
眼含紫光兮白日見星照破四天下

道環之虛靡盈擔雪填河 空印之字未形切忌彫刻 妙運天輪地軸權衡在手

折筋不妨聊一攪打草驚蛇 玄沙師小塘老一狀領過
函蓋箭鋒易開終始口 探竿影草難保歲寒心 潛縮也老龜巢蓮藏身處沒蹤跡
游戲也華鱗弄藻沒蹤跡處莫藏身

夜壑藏舟衲子難謾 澄源著棹肯墮死水 龍魚未知水為命當局者迷

