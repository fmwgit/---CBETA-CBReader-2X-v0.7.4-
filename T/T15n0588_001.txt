大正新脩大藏經數位版, No. 588 佛說須真天子經

佛說須真天子經卷第一


堅住於權方便， 已見慧智無底，
普弘廣行大哀， 慈護人常得脫，
得義法善方便， 應所報無躓礙，
神通達道化之， 以得是無能壞。


得堅住於精進， 立中正無兩際，
常清淨無垢濁， 身意行口亦爾，
所作為常純淑， 以是故乘佛義，
於請益不厭惓， 常思念於佛法。
此四事法之上， 是則為微妙持，
若有堅住法者， 便當得道行徑，
於內外皆已了， 悉逮得道之節，
在於此三處中， 為法王今不久。


用智慧度無極， 教導於解黠者，
便以等住於道， 則恒以是道心，
廣勸勉於眾人， 皆使令發道意。
於三品而不轉， 若有應於是者，
便為合於道義。 其一切諸所作，
是功德遂當辦， 稍得依近於道。


所作常以慧， 不佷不自從，
信用律方便， 所見而不受，
是法為以空， 終不捨離人，
行過諸所欲， 內外為已淨。
如是最上法， 四事之所立，
便得智無礙， 慧度於無極。


常求深學， 聞不厭足， 審觀法義，
應所欲教。 已得總持， 自以意說，
不復從人， 有所啟受。 所作若夢，
及野馬幻， 視一切法， 癡分如是。
其所修設， 而不壞法， 一發淨意，
便棄苦痛。 如是法品， 甚為殊傑，
是經尊特， 常當親近。 去離冥塵，
而得慧明， 遊於三世， 譬如日光。


已得於總持， 所聞而不忘，
語報堅諸問， 皆斷眾狐疑，
大哀廣教授， 一切無所有，
神通為已達， 魔欲不能制。
如是四事法， 則為應菩薩，
於是無恐畏， 在眾住不懼。


雖欲多聞法， 不聽采其義，
無聞亦無力， 因義是其要。
三界諸音聲， 皆非正道行，
響等譬如稱， 知義亦如是。
於是得聞聽， 觀受奉其義，
無使身自行， 彼說聞歡喜。
其義最第一， 法寂無憒義，
用是深法行， 稟承敬其義。


在於大城， 常處其中， 因其黠慧，
而為說法。 住身大會， 建立眾人，
淫放逸中， 為現無常。 會於大祠，
彼我等佐， 因祠勸助， 用已覺故。
與無有俱， 常念捨離， 心常願求，
處在空閑。


身更諸苦痛， 道意終不轉，
得聞入法要， 是則大導師。
心口有所許， 身行亦如言，
習諸空無慧， 入眾智黠法。
奉行如法教， 得離婬怒癡，
不懈不中止， 無恚亦無懊。
十方稱名譽， 歌歎其功德，
若應順此教， 法慧無過者。


教授於人， 令受空要， 調心止欲，
得住泥曰。 有德至尊， 及大神足，
以法布施， 示人覺乘。 所為已具，
至於道心， 於眾立人， 使至大乘。
常求於法， 便合義力， 為眾說法，
亦不增減。


日修梵行， 以自興立， 常樂空閑，
處於清淨。 已入深法， 便至於道，
身心平等， 自致得慧。 已合如是，
於行如等， 於五神通， 為已得達。
飛到十方， 住諸佛前， 多所育養，
於一切人。


空無思想住， 建立道四禪，
常以無極哀， 令眾安入義。
其於法寶貫， 不截亦不斷，
應諸度無極， 則是權所引。
意尊無能壞， 堅住而不動，
一切諸四魔， 皆悉為之伏。
遍見諸庶人， 在魔羅網中，
示於泥洹道， 皆令發是乘。


意常思惟， 入於空法， 放捨非義，
常合正義。 已入是念， 憂勞一切，
得深遠智， 則意之最。 得調剛強，
開伏曚冥， 令發起意， 立摩訶衍。
神通之智， 皆為已辦， 得智深遠，
不可逮覺。


若有利及名譽， 便已得一切樂，
有如是稱歎者， 心亦不以為喜。
若無利無名苦， 有智者不以憂，
如蓮華無沾污， 於世行亦如是。
若受陰用是義， 以將護養一切，
已能滅盡諸陰， 計念之若如幻。
於世行隨其法， 不為俗所沾污，
令一切得樂義， 以戒德為塗香。


是身亦非身， 是人亦非人，
法靜亦如是， 慧亦無欲著。


神通已為達， 其慧無罣礙，
辯智常如此， 本願畢清淨。
已知見人根， 如應為說法，
聽者輒聞受， 不疑怪泥洹。


已得空於聚， 繫囚即解脫，
已立於無想， 度諸想著行。
已得於無願， 安詳和定隱，
隨眾所生處， 將育於一切。
權慧開化人， 則住度脫門，
具足以時入， 不止無色界。


普察悉見知， 一切諸法界，
終無偏恨心， 所視悉平等。
至於身之本， 處欲而自在，
已知殊特便， 以權應而說。
一切無所習， 諸法皆滅度，
不生無所趣， 所有為都盡。
不慢不自大， 降伏諸貢高，
一切以巧智， 皆使入泥洹。


布施得豪富， 緣是則果報，
持戒生天上， 緣是則果報，
博聞慧無欲， 緣是則果報，
道觀無識著， 緣是則果報。


見計有常者， 為示無常事，
在於無常中， 為現中正法。
若為一切人， 廣說因緣意，
其聞十二事， 心普得清淨。
一切諸十方， 世尊所可說，
癡為生死本， 上下從是起。
諸可所起者， 亦終不復滅，
因緣皆已盡， 不與十二會。


堅於一切人， 使住於道覺，
諸所作功德， 不念欲中止。
在於生死中， 而為求滅度，
如其所好樂， 因是而濟脫。
心意常當念， 親近於是法，
善權方便故， 都以曉了知。
恒志在養護， 無數諸人民，
攬持一切智， 皆使疾逮得。


心質樸不慳， 持戒淨無瑕，
堅住而不動， 譬如須彌山。
身意之所作， 常願於覺乘，
今得吉祥應， 如是得不久。


視一切如身， 若父母愛子，
常持大慈意， 照育諸人民。
若有起恨心， 則覺隨而滅，
已解了於空， 能為第一忍。
若身有短惡， 常深自責悔，
及見他瑕穢， 終不證其闕。
一切諸人民， 吾當盡度脫，
在於夜夢中， 未曾起恚心。


所作福無厭足， 如眾流歸於海，
修智慧無限量， 已得住於佛乘。
則持一度無極， 滿足諸波羅蜜，
凡發意所作為， 常願求於正道。
已得度於彼岸， 諸度無極亦爾，
則便入泥洹城， 如是得不為難。


其福藏無有盡， 法教化亦無窮，
神通智達無礙， 心平等其若地。
如是法難稱量， 已於道而得住，
如是者多饒益， 便疾得至於佛。


如梵住行四淨， 常樂施於四恩，
已得有四諦慧， 用供養一切人。
因是恩已得度， 應教授而說法，
以恩行合會人， 用是故見敬愛。


聞已具便受持， 以自戒度彼岸，
如是者無所疑， 得樂止安隱處。
已止宿在空閑， 則諸根用寂定，
身已安無所貪， 悉逮見諸自侵。


已信得堅住， 無能動搖者，
常修精進行， 從是得大力。
無盡之大慈， 及與無極哀，
常為一切人， 行於廣大道。
以如是之故， 得無盡功德，
稍稍復增益， 遂至不可量。
如月盛滿時， 淨好無瑕穢，
常在眾星中， 其明無能蔽。


口之所言， 所作亦爾， 若已敬愛，
奉持正要。 為已安住， 於此道意，
其身堅強， 譬若金剛。 如是則為，
四事法行， 智黠之人， 常修是事。
意不猶預， 為已得定， 已堅其要，
會得至佛。


已智力得勇慧， 為不隨愛欲力，
黠慧力消癡冥， 已度脫諸所見。
心已尊魔皆伏， 得總持應問答，
教授眾不自侵， 已是故疾得尊。


心念無婬恚， 常住於恭敬，
純淑得至道， 為師敷要慧。
造匠眾方便， 於世世之上，
世人咸歸仰， 一切頭面禮。


神通為已達， 飛行淨眾塵，
其智甚廣大， 普等如虛空。
一切諸如來， 皆見聞其音，
報答悉滿足， 其音無缺減。
諸非功德業， 為已悉遠離，
愛慶得吉祥， 立諸功德本。
已住如此者， 為能光是法，
於是功德中， 皆無自侵者。

