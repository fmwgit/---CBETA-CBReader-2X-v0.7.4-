大正新脩大藏經數位版, No. 2076 景德傳燈錄

景德傳燈錄卷第二十


龍光山頂寶月輪 照耀乾坤爍暗雲
尊者不移元一質 千江影現萬家春


我有一間舍 父母為修蓋
住來八十年 近來覺損壞
早擬移住處 事涉有憎愛
待他摧毀時 彼此無相礙


南山路仄東山低 新到莫辭三轉泥
嗟汝在途經日久 明明不曉却成迷


木平山裏人 貌古年復少
相看陌路同 論心秋月皎
壞衲線非蠶 助歌聲有鳥
城闕今日來 一漚曾已曉


一片凝然光燦爛 擬意追尋卒難見
炳然擲著豁人情 大事分明皆總辦
是快活 無繫絆 萬兩黃金終不換
任他千聖出頭來 從是向渠影中現

