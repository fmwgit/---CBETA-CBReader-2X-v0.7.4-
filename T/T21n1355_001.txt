大正新脩大藏經數位版, No. 1355 佛說聖最上燈明如來陀羅尼經

佛說聖最上燈明如來陀羅尼經


此經陀羅尼， 過去諸佛說，
我今亦說此， 真言章句義，
令彼聽受持， 利益諸眾生，
見二十一生， 種種宿命事。
無彼人非人， 藥叉供盤茶，
羅剎布怛曩， 而作諸障難。
宣示陀羅尼， 所欲皆自在，
魔羅罪業等， 障難自消除。
說彼陀羅尼， 父母與兄弟，
知識及眷屬， 惡事不能害。
受持陀羅尼， 曠野道路中，
師子虎狼等， 不能為怖畏。
讀誦陀羅尼， 百千俱胝劫，
宿作諸罪業， 七日盡消除。
解說陀羅尼， 七日得一切，
菩薩之福德， 俱胝劫不盡。
令此陀羅尼， 常有四天王，
持國與多聞， 增長及廣目，
領自一切眾， 色相具威神，
擁護於四方， 及持真言者。

