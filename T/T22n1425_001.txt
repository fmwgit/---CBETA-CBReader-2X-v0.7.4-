大正新脩大藏經數位版, No. 1425 摩訶僧祇律

摩訶僧祇律卷第一


若能盡受持， 調御威儀戒；
五事功德利， 世尊之所說。
受持此律者， 如其義善聽；
若能盡受持， 調御戒律儀，
建立世尊教， 是名真佛子。
佛法得久住， 能行正法施，
亦無疑悔起， 請問於他人。
比丘比丘尼， 犯罪得依怙；
遊化於諸方， 所往無罣礙。

是時舍利弗， 偏袒而合掌，
隨順轉法輪， 請求最勝說。
勸請於世尊： 今正是其時，
願為弟子眾， 廣制戒律儀。
能令佛正法， 長夜得久住；
顯示甘露門， 開化天人眾。
彼住最後身， 作此勸請已；
爾時最勝告， 尊者舍利弗：
弟子未有罪， 眾僧悉清淨；
諸佛未曾有， 無過而制戒。
譬如世界主， 王領其國土；
無有無過人， 而加其刑罰。
彼喻此亦然， 世尊天人師；
未有無過患， 而制弟子戒。
過患既已起， 時有犯惡者；
是時天人師， 為眾制律儀。
過去、未來世， 佛眼靡不見；
隨其事輕重， 隨其輕重制。
說此正法時， 在於祇洹林；
舍利弗勸請， 世尊答如是。



勢力喜瞋恚， 難可卒呵制；
橫生人過患， 此事甚不可。
大人多慈愍， 知人實有過；
猶尚復觀察， 哀愍加其罰。
惡人喜惱他， 不審其過罪；
而加其刑罰， 自損惡名增。
如王好威怒， 枉害加良善；
惡名流四遠， 死則墮惡道。
正法化黎庶， 身口意清淨；
忍辱行四等， 是謂人中王。
王為人中上， 宜制忿怒心：
仁愛恕有罪， 哀愍加刑罰。


最勝人中王， 願永蔭黎庶；
忍辱自調伏， 道化怨自降。
王德被無外， 祚隆永無窮；
以道治天下， 常為天人王。

是時舍利弗， 偏袒而合掌；
隨順轉法輪， 請問於最勝。
彼住最後身， 合掌請問已，
爾時最勝告， 尊者舍利弗：
有十功德利， 如來所知見，
故為諸弟子， 廣制戒律儀。
攝僧、極攝故； 令僧安樂住；
折伏無羞人； 慚愧得安隱；
不信令入信； 已信者增益；
現法得漏盡； 未生漏不生；
正法得久住， 開甘露施門。
說是正法時， 在於耕田林，
舍利弗請問， 世尊答如是。



諸天隨念感， 王者隨聲至；
富者以財得， 貧人以力辦。


剎利百方便， 婆羅門增倍；
王有千種計， 女人策無量。


野獸信其鼻， 梵志依相書，
王者委有司， 各各有所信。


世間之大惡， 莫過於嗜味；
欺誑凡夫人， 及諸林野獸；
因風著香味， 受斯苦惱患。


一切眾生類， 靡不歸於死；
隨其業所趣， 自受其果報。
為善者生天， 惡行入地獄；
行道修梵行， 漏盡得泥洹。


諸天及世人， 一切眾生類；
莫不為結縛， 命終墮惡道。


王者力自在， 所求欲如教。

