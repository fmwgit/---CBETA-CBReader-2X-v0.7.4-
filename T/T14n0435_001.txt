大正新脩大藏經數位版, No. 435 佛說滅十方冥經

佛說滅十方冥經一卷


先奉最正覺， 等行大聖人，
然後東向行， 爾乃無恐懼。


已離於眾想， 童子當修是，
若行至南方， 不復遇恐懼。


諸法無所生， 亦無有所滅，
曉了知此者， 則為無恐畏。


若在於家中， 一切諸居業，
所有齎北行， 則無所畏懼。


始從初發意， 則降伏魔兵，
心常念此佛， 尋便無恐懼。


先五體作禮， 然後乃出家，
在欲所至到， 則不逢賊害。


供養等正覺， 以華而奉散，
用無相之心， 則無有恐懼。


先當修梵行， 然後出于家，
安隱不遇賊， 所在無眾難。


普慈念眾生， 定坐若臥眠，
於夢若寤寐， 則無有恐懼。


常懷慈等心， 愍於眾生類，
用哀群生故， 則無有恐懼。

