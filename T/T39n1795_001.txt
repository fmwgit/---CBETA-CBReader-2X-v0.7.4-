大正新脩大藏經數位版, No. 1795 大方廣圓覺修多羅了義經略疏

大方廣圓覺脩多羅了義經略疏注卷上二


文殊汝當知， 一切諸如來， 從於本因地，
皆以智慧覺，


了達於無明。 知彼如空華， 即能免流轉。
又如夢中人， 醒時不可得。


覺者如虛空， 平等不動轉。 覺遍十方界，
即得成佛道。 眾幻滅無處，


成道亦無得。


本性圓滿故。


菩薩於此中， 能發菩提心。


末世諸眾生， 修此免邪見。


普賢汝當知， 一切諸眾生， 無始幻無明，
皆從諸如來， 圓覺心建立。


猶如虛空華， 依空而有相， 空華若復滅，
虛空本不動， 幻從諸覺生， 幻滅覺圓滿，
覺心不動故。


若彼諸菩薩， 及末世眾生， 常應遠離幻，
諸幻悉皆離。 如木中生火， 木盡火還滅。


覺則無漸次， 方便亦如是。


普眼汝當知： 一切諸眾生，
身心皆如幻， 身相屬四大，
心性歸六塵。 四大體各離，
誰為和合者？
二空觀也。 如是漸修行，
一切悉清淨， 不動遍法界。


無作止任滅， 亦無能證者。
一切佛世界， 猶如虛空華；
三世悉平等， 畢竟無來去。
初發心菩薩， 及末世眾生，
欲求入佛道， 應如是修習。


金剛藏當知， 如來寂滅性，
未曾有終始。 若以輪迴心，
思惟即旋復。 但至輪迴際，
不能入佛海。


譬如銷金鑛， 金非銷故有，
雖復本來金， 終以銷成就。
一成真金體， 不復重為鑛。


生死與涅槃， 凡夫及諸佛，
同為空華相。


思惟猶幻化， 何況詰虛妄？


若能了此心， 然後求圓覺。

