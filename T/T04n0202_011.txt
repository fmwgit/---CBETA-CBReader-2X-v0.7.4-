大正新脩大藏經數位版, No. 202 賢愚經

賢愚經卷第十一


劫數終極， 乾坤洞然， 須彌巨海，
都為灰焬。 天龍人鬼， 於中彫喪，
二儀尚殞， 國有何常？ 生老病死，
輪轉無際， 事與願違， 憂悲為害。
欲深禍重， 瘡疣無外， 三界都苦，
國有何賴？ 有本自無， 因緣成諸，
盛者必衰， 實者必虛。 眾生蠢蠢，
都如幻居， 三界皆空， 國土亦如。
識神無形， 假乘四蛇， 無明寶象，
以為樂車。 形無常主， 神無常家，
形神尚離， 豈有國耶？

