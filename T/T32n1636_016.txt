大正新脩大藏經數位版, No. 1636 大乘集菩薩學論

大乘集菩薩學論卷第十六


如愚癡童子， 洗炭欲令白，
設盡此生中， 求白不可得。
亦如無智人， 洗身欲令潔，
屢加於澡沐， 至死不能淨。
菩薩觀於身， 九竅瘡疱門，
八十千戶虫， 依身而所住。
菩薩觀於身， 如刻木眾像，
筋骨假連持， 應知無主宰。
菩薩觀於身， 或受他飲食，
應知同狐狼， 來食自身肉。


說受為領納， 領納復為誰？
受者離於受， 差別不可得。
智者觀於受， 住如是念處，
彼相如菩提， 光明遍寂靜。

