大正新脩大藏經數位版, No. 316 佛說大乘菩薩藏正法經

佛說大乘菩薩藏正法經卷第三十四


尊重善知識， 得為說法師，
作彼聽法眾， 常住於正行。
不惜其身命， 精勤而最上，
安住實智中， 得勝慧清淨。
自了知正法， 淨信無不達，
由覺出離故， 如佛廣開示。
亦如諸智者， 善達文句義。
常修清淨行， 得預諸學位，
所有染淨分， 皆悉無所著，
以無所著故， 於法而無減，
由精進樂欲， 身速獲輕安。
聽聞是法已， 智增無失念，
常住於智念， 了善不善法。
由學最上乘， 通達念慧力，
知彼有情意， 如我於長夜。
以學是法故， 得勝慧清淨，
了有情意已， 為開示正法。

