大正新脩大藏經數位版, No. 1536 阿毘達磨集異門足論

說一切有部集異門足論卷第八


有情與欲軛， 有見軛相應，
愚癡為上首， 於生死流住。


若斷欲有軛， 及超越見軛，
遠離無明軛， 便得安隱樂。
彼於現法中， 證得永寂滅，
遠離一切軛， 必不往後有。


四四法有十， 謂大種食住，
愛不應行問， 施攝生自體。


諸有貪瞋癡， 怖故違法者，
彼退失名利， 猶如黑分月。


初應一向記， 次應分別記，
三應反詰記， 四應捨置記。
於如此四問， 知次而記者，
引義利善法， 及梵行純淨。
甚深難降伏， 知義非義俱，
捨非義取義， 審觀名智者。


具戒施缺戒， 清淨而證法，
信業果異熟， 是唯施者淨。
缺戒施具戒， 不淨引非法，
謗業果異熟， 是唯受者淨。
缺戒施缺戒， 不淨引非法，
謗業果異熟， 我說無大果。
具戒施具戒， 清淨而證法，
信業果異熟， 我說有大果。
信業果異熟， 施自所尊重，
父母僮僕等， 智者咸稱讚。
身語意無著， 行苾芻妙行，
不求自富貴， 而能廣施他。
諸有已離欲， 施已離欲者，
我說如是施， 財施中最尊。

