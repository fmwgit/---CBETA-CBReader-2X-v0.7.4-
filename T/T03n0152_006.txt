大正新脩大藏經數位版, No. 152 六度集經

六度集經卷第六


是食甘露者， 其身得安隱，
不當復持歸， 遍及其妻子。
如何墮泥中， 自污其身體，
如是為無黠， 敗其甘露味。
又如此華者， 不宜久住中，
日沒華還合， 求出則不能。
當須日光明， 爾乃復得出，
長夜之疲冥， 如是甚勤苦。


佛者譬甘露， 聽聞無厭足，
不當有懈怠， 無益於一切。
五道生死海， 譬如墮污泥，
愛欲所纏裹， 無智為甚迷。
日出眾華開， 譬佛之色身，
日沒華還合， 世尊般泥曰。
值見如來世， 當曼精進受，
除去睡陰蓋， 莫呼佛常在。
深法之要慧， 不以色因緣，
其現有智者， 當知為善權。
善權之所度， 有益不唐舉，
而現此變化， 亦以一切故。

