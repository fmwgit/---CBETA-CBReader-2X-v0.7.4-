大正新脩大藏經數位版, No. 2122 法苑珠林

法苑珠林卷第一百


稽首諸佛 願護神威 當陳誠請
罔或尤譏 沈晦未寤 圓覺所歸
久淪愛海 舟檝攸希 異執乖競
和合是依 玄離取有 理絕過違
慢乖八正 戲入百非 同捨異辯
染淨混微 簡金去礫 琢玉除羈
能仁普鑒 疑慮研機 契成大道
敦敢毀誹 諤諤崇德 唯唯侵衰
惟願留聽 慶有發揮 望矜悃悃
垂誨慈悲 採集聖教 纂要承暉
十周方成 三業勞疲 冀傳末代
聞略知機 八邪息諍 四句殄非
祛惑存信 熏成智微 含生同感
願各轉依

