大正新脩大藏經數位版, No. 1339 大方等陀羅尼經

大方等陀羅尼經卷第一


世尊身色如金山， 猶如日光照世間，
能拔一切諸苦惱， 我今稽首大法王。
世尊身相如大山， 大慈無量護一切，
我等受教成種智， 除去慳貪離諸著。
世主法王甚希有， 如是妙法復過是，
難見難聞亦難遇， 若有覩者成正覺。
世尊法力力中力， 過於三界覩眾生，
若有眾生至心聽， 無有一人不得道。
既謂明者成正覺， 度諸眾生無邊際，
獨至道場為天師， 然後說法究竟樂。


世尊威力甚無量， 能壞一切諸外道，
能破一切諸惡賊， 能立一切諸善法。


世尊智慧如虛空， 能蓋一切諸惡法；
我當伏汝如頻婆， 汝若不信今當知。

