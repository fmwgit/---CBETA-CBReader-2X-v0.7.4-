大正新脩大藏經數位版, No. 190 佛本行集經

佛本行集經卷第十九


必其此地無有福， 不應生是智慧人，
既現如是功德身， 應當為世作聖主。


凡人寧近智慧怨， 莫取愚癡作朋友，
由汝作事不思審， 令我合家苦惱煎。


我今不忍眼淚流， 合掌低頭更諮白，
妃實不合呵責馬， 并及我邊不得瞋。


我今身心甚大剛， 如鐵共石無有異，
主捨入山宮內空， 何故我今心不破？


如是苦惱逼切彼， 婇女及妃耶輸陀，
各各相觀眼淚流， 猶如盛夏降大雨。


王聞菩薩誓願重， 及見車匿乾陟還，
忽然迷悶自撲身， 猶如帝釋喜幢折。

