大正新脩大藏經數位版, No. 1572 百字論

百字論一卷


我今歸依聰叡師， 厥名提婆有大智，
能以百字演實法， 除諸邪見向實相。


世間有假名， 相如熱時炎，
音聲猶如響， 世間相如夢。


大人平等相， 心無有染著，
亦無有不染， 都無有止住。
諸有體相者， 有欲及斷欲，
成就不壞信， 而捨諸邪見。
蠲除邪見網， 眾穢悉滅盡，
能棄三毒刺， 勤行修正道。
善察如是法， 深生信敬心，
信心求實法， 不趣向三有。
不取於無有， 得證寂滅道，
一切法無一， 如是法無異。
云何是有相， 因法則無體，
非相形而有， 自是法不然。
汝法則不成， 如此不用因，
汝當說體相， 一則是有過。
若爾則無體， 五情不取塵，
色法有名字， 所見亦無體。
以有不須作， 彼法無有生，
有為法無體， 如此亦有方。
等如夢無異， 相亦無有異，
此是百字論， 提婆之所說。

