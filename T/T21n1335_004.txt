大正新脩大藏經數位版, No. 1335 大吉義神呪經

大吉義神呪經卷第四


歸命世所讚， 最上無與等，
三界大導師， 能示正道者。
成就大威德， 永滅煩惱結，
人中之勝龍， 一切眾生父。
於無量劫中， 具真實功德，
力能摧眾魔， 魔軍悉退散。
所證無上道， 難可得思議，
能轉妙法輪， 顯現四真諦。
演斯真要法， 解脫眾苦縛，
說大結界經， 利益諸天人。
諸惡鬼神等， 聞佛說呪經，
悉皆遠逃避， 至百由旬外。


我今歸命大悲愍， 能盡一切諸苦際，
能救眾生令解脫， 能與一切諸安樂。
誰得聞此善妙說， 而當不生歡喜心？

