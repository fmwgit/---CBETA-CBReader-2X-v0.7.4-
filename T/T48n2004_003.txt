大正新脩大藏經數位版, No. 2004 萬松老人評唱天童覺和尚頌古從容庵錄

萬松老人評唱天童覺和尚頌古從容庵錄三

燒尾分明度禹門急著眼看 華鱗未肯淹虀甕更有侯黑
老成人不驚眾妥妥帖帖穩穩當當 慣臨大敵初無恐受辱如榮視死如生
泛泛端如五兩輕遠觀不審 堆堆何啻千鈞重近覩分明
高名四海復誰同天上揀月 介立八風吹不動恰似不曾

浪級初昇。雲雷相送恨天不到 騰躍稜稜看大用速禮三拜


皤然渭水起垂綸老不歇心 何似首陽清餓人少不努力
只在一塵分變態拈起拄杖云看 高名。勳業。兩難珉放下拄杖云。雪竇猶在

千金之子纔流落風雖破骨骼猶存 漠漠窮途有許愁小器不大量

一喚迴頭識我不真白拈賊有甚難見 依俙蘿月又成鉤藏身露影


粥罷令教洗鉢盂快便難逢 豁然心地自相符非但今日
而今參飽叢林客依舊喫粥了洗鉢盂去 且道。其間有悟無一人傳虛萬人傳實

一曲離騷歸去後在甚麼處 汨羅江上獨醒人洛浦猶在

餌雲鉤月釣清津不入驚人浪難逢稱意魚 年老心孤未得鱗氣急作麼

知恩報恩念茲在茲 人間幾幾一子親得

鳥之行空築著磕著 魚之在水左使右使 江湖相忘這邊那邊
雲天得志無可不可 擬心一絲只在此山中 對面千里雲深不知處

龍乘雷而換骨別改軀殼 咄一喝萬機罷三朝兩耳聾 起滅紛紛是何物好客無疎伴

斫斷老葛藤轉生枝蔓 打破狐窠窟更吐頑涎 豹披霧而變文脫却皮毛

錦鱗莫謂無嗞味腥羶不少 釣盡滄浪月一鉤不犯清波意自殊

收向甚處著 把斷襟喉正好轉身吐氣也 風磨雲拭纖塵必去 水冷天秋打成一片

截斷舌頭饒有術君方掃雪尋松子 拽迴鼻孔妙通神我已開棒得茯苓
夜明簾外兮風月如晝不借三光勢
枯木巖前兮花卉常春潛消一色功 無舌人無舌人鼻孔裏應諾
正令全提一句親暗裏抽橫骨 獨步寰中明了了真光不耀
任從天下樂欣欣紜紜自彼於我何為

搖頭擺尾赤梢鱗口貪香餌身掛網羅 徹底無依解轉身今目拽在網底

珠在盤而自轉拏捉不住 君不見。鉆鎚前百鍊之金瓶盆釵釧券盂盤
刀尺下一機之絹衾被衣冠襟領袖

日面月面覷著即瞎 星流電卷已過新羅 鏡對像而無私一點難謾

力迴九牛兮一挽收來太速 無奈泥沙撥不開我眼本正
分明塞斷甘泉眼因師故邪 忽然突出肆橫流掀倒禪床怪不得。

迷悟相返不隔絲毫 妙傳而簡已犯風煙 春坼百花兮一吹放去較危

攝眾景而光光無礙獨耀無私 得言句之總持出語成章
住游戲之三昧舉動合拍 妙其間也宛轉偏圓如珠走盤
必如是也縱橫自在看取令行時

弦筈相高低普應 網珠相對左右逢原 發百中而箭箭不虛對揚有準

不待雷驚出蟄五更侵早起 那知風遏行雲已有夜行人
機底聯綿兮。自有金針玉線難謾具眼 印前恢廓兮。元無鳥篆蟲文字義炳然

絲綸降聽聖旨 號令分有違者斬 寰中天子君臨萬國 塞外將軍獨鎮一方

穩處下脚粥稀後坐 脚下線斷我自由信步過滄洲

巍巍堂堂更窮須道鄒搜字 磊磊落落撩天鼻孔 鬧處刺頭。床窄先臥
鼻端泥盡君休斵彼此著便 莫動著已是蹺手亂下 千年故紙中合藥大有神効

航舌駕流無言絕聖凡 撥亂之手也是柏樹 太平之籌也是柏樹
老趙州老趙州為甚不應 攪攪叢林卒未休天童第二
徒費工夫也造車合轍將來使用恰好 本無伎倆也塞壑填溝買盡風流不著錢

岸眉橫雪喫鹽多如喫米 河目含秋一點難謾 海口鼓浪有句非宗旨

區區投璞兮楚庭臏士獻直得曲 璨璨報珠兮隋城斷蛇夜光投人鮮不按劍
休點破幸自完全 絕玼瑕一任指點 俗氣渾無却較些相上觀人失之多矣

曼殊問疾老毘耶仁義道中 不二門開看作家衲僧分上
珉表粹中誰賞鑒大辯若訥 忘前失後莫咨嗟大智若愚

千年鶴與雲松老玉兔西沈 寶鑑澄明驗正偏事窮的要
玉機轉側看兼到交互明中暗 門風大振兮規步綿綿西天令嚴
父子變通兮聲光浩浩見過於師方堪傳授

爭解恁麼道暗裏抽橫骨 五更鷄唱家林曉金烏東上 爭肯恁麼道明中坐舌頭

陶家居蟄之梭猶見倚牆貼壁 同條生兮有數世相近也
同條死兮無多習相遠也 末後句只這是且信一半
風舟載月浮秋水切忌垛根

切瑳琢磨不因一事 變態殽訛不長一智 葛陂化龍之杖已聞過海穿雲

靡絲絃而樂琴非可聲求 結繩畫卦有許事法出姦生
喪盡真淳盤古心弄巧成拙

水不洗水絕點澄清 金不博金鍊做一塊 昧毛色而得馬不得相取

淨涵有餘萬象莫能逃影質 肘後誰分印天眼龍睛不可窺
家中不蓄書真文不醋 機絲不掛梭頭事花又不損 文彩縱橫意自殊蜜又得成

驢覻井五更侵早起 井覻驢更有夜行人 智容無外天下衲僧跳不出

妙握司南造化柄一朝權在手 水雲器具在甄陶看取令行時
屏割繁碎大象不遊兔徑 剪除氄毛大悟不拘小節
星衡藻鑑纖毫不昧 玉尺金刀度量深明 黃蘗老察秋毫謾他一星不得
坐斷春風不放高預備不虞

岐分絲染太勞勞知事少時煩惱少 葉綴花聯敗祖曹識人多處是非多

