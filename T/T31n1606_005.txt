大正新脩大藏經數位版, No. 1606 大乘阿毘達磨雜集論

大乘阿毘達磨雜集論卷第五


鬼傍生人天， 各隨其所應，
等事心異故， 許義非真實。
於過去事等， 夢像二影中，
雖所緣非實， 而境相成就。
若義義性成， 無無分別智，
此若無佛果， 證得不應理。
得自在菩薩， 由願解力故，
如欲地等成， 得定者亦爾。
成就簡擇者， 有智得定者，
思惟一切法， 如義皆顯現。
無分別智行， 諸義皆不現，
當知無有義， 由此亦無識。

