大正新脩大藏經數位版, No. 1631 迴諍論

迴諍論一卷


若一切無體， 言語是一切，
言語自無體， 何能遮彼體？
若語有自體， 前所立宗壞，
如是則有過， 應更說勝因。
汝謂如勿聲， 是義則不然，
聲有能遮聲， 無聲何能遮？
汝謂遮所遮， 如是亦不然，
如是汝宗相， 自壞則非我。
若彼現是有， 汝可得有迴；
彼現亦是無， 云何得取迴？
說現比阿含、 譬喻等四量，
現彼阿含成， 譬喻亦能成。
智人知說法， 善法有自體，
世人知有體， 餘法亦如是。
出法出自體， 是聖人所說，
如是不出法， 不出法自體。
諸法若無體， 無體不得名；
有自體有名， 唯名云何名？
若離法有名， 於彼法中無，
說離法有名， 彼人則可難。
法若有自體， 可得遮諸法，
諸法若無體， 竟為何所遮？
如有瓶有埿， 可得遮瓶埿，
見有物則遮， 見無物不遮。
若法無自體， 言語何所遮？
若無法得遮， 無語亦成遮。
如愚癡之人， 妄取炎為水，
若汝遮妄取， 其事亦如是。
取所取能取、 遮所遮能遮，
如是六種義， 皆悉是有法。
若無取所取， 亦無有能取，
則無遮所遮， 亦無有能遮。
若無遮所遮， 亦無有能遮，
則一切法成， 彼自體亦成，
汝因則不成， 無體云何因？
若法無因者， 云何得言成？
汝若無因成， 諸法自體迴；
我亦無因成， 諸法有自體。
若有因無體， 是義不相應，
世間無體法， 則不得言有。
前遮後所遮， 如是不相應，
若後遮及並， 如是知有體。


我語言若離， 因緣和合法，
是則空義成， 諸法無自體。
若因緣法空， 我今說此義，
何人有因緣？ 彼因緣無體。
化人於化人， 幻人於幻人，
如是遮所遮， 其義亦如是。
言語無自體， 所說亦無體，
我如是無過， 不須說勝因。
汝言勿聲者， 此非我譬喻，
我非以此聲， 能遮彼聲故。
如或有丈夫， 妄取化女身，
而生於欲心， 此義亦如是。
同所成不然， 響中無因故，
我依於世諦， 故作如是說。
若不依世諦， 不得證真諦，
若不證真諦， 不得涅槃證。
若我宗有者， 我則是有過；
我宗無物故， 如是不得過。
若我取轉迴， 則須用現等，
取轉迴有過， 不爾云何過？
若量能成法， 彼復有量成，
汝說何處量， 而能成此量？
若量離量成， 汝諍義則失，
如是則有過， 應更說勝因。
猶如火明故， 能自照照他，
彼量亦如是， 自他二俱成。
汝語言有過， 非是火自照，
以彼不相應， 如見闇中瓶。
又若汝說言， 火能自他照，
如火能燒他， 何故不自燒？
又若汝說言， 火能自他照，
闇亦應如是， 自他二俱覆。
於火中無闇， 何處自他住？
彼闇能殺明， 火云何有明？
如是火生時， 即生時能照，
火生即到闇， 義則不相應。
若火不到闇， 而能破闇者，
火在此處住， 應破一切闇。
若量能自成， 不待所量成，
是則量自成， 非待他能成。
若不待所量， 而汝量得成，
如是則無人， 用量量諸法。
若所量之物， 待量而得成，
是則所量成， 待量然後成。
若物無量成， 是則不待量，
汝何用量成？ 彼量何所成？
若汝彼量成， 待所量成者，
是則量所量， 如是不相離。
若量成所量， 若所量成量，
汝若如是者， 二種俱不成。
量能成所量， 所量能成量，
若義如是者， 云何能相成？
所量能成量， 量能成所量，
若義如是者， 云何能相成？
為是父生子？ 為是子生父？
何者是能生？ 何者是所生？
為何者是父？ 為何者是子？
汝說此二種， 父子相可疑。
量非自能成， 非是自他成，
非是異量成， 非無因緣成。
若法師所說， 善法有自體，
此善法自體， 法應分分說。
若善法自體， 從於因緣生，
善法是他體， 云何是自體？
若少有善法， 不從因緣生，
善法若如是， 無住梵行處。
非法非非法， 世間法亦無，
有自體則常， 常則無因緣。
善不善無記， 一切有為法，
如汝說則常， 汝有如是過。
若人說有名， 語言有自體，
彼人汝可難， 語名我不實。
若此名無者， 則有亦是無，
若言有言無， 汝宗有二失。
若此名有者， 則無亦是有，
若言無言有， 汝諍有二失。
如是我前說， 一切法皆空，
我義宗如是， 則不得有過。
若別有自體， 不在於法中，
汝慮我故說， 此則不須慮。
若有體得遮， 若空得言成，
若無體無空， 云何得遮成？
汝為何所遮？ 汝所遮則空；
法空而有遮， 如是汝諍失。
我無有少物， 是故我不遮，
如是汝無理， 枉橫而難我。
汝言語法別， 此義我今說，
無法得說語， 而我則無過。
汝說鹿愛喻， 以明於大義，
汝聽我能說， 如譬喻相應。
若彼有自體， 不須因緣生，
若須因緣者， 如是得言空。
若取自體實， 何人能遮迴？
餘者亦如是， 是故我無過。
此無因說者， 義前已說竟，
三時中說因， 彼平等而說。
若說三時因， 前如是平等，
如是三時因， 與說空相應。
若人信於空， 彼人信一切；
若人不信空， 彼不信一切。
空自體因緣， 三一中道說，
我歸命禮彼， 無上大智慧！


若一切無體， 言語是一切，
言語自無體， 何能遮彼體？


若語有自體， 前所立宗壞，
如是則有過， 應更說勝因。


汝謂如勿聲， 是義則不然，
聲有能遮聲， 無聲何能遮？


汝謂遮所遮， 如是亦不然，
如是汝宗相， 自壞則非我。


若彼現是有， 汝可得有迴；
彼現亦是無， 云何得取迴？


說現比阿含、 譬喻等四量，
現比阿含成， 譬喻亦能成。


智人知法說， 善法有自體，
世人知有體， 餘法亦如是。


出法出法體， 是聖人所說，
如是不出法， 不出法自體。


諸法若無體， 無體不得名；
有自體有名， 唯名云何名？


若離法有名， 於彼法中無，
說離法有名， 彼人則可難。


法若有自體， 可得遮諸法，
諸法若無體， 竟為何所遮？
如有瓶有埿， 可得遮瓶埿，
見有物則遮， 見無物不遮。


若法無自體， 言語何所遮？
若無法得遮， 無語亦成遮。


如愚癡之人， 妄取炎為水，
若汝遮妄取， 其事亦如是。


取所取能取、 遮所遮能遮，
如是六種義， 皆悉是有法。


若無取所取， 亦無有能取，
則無遮所遮， 亦無有能遮。


若無遮所遮， 亦無有能遮，
則一切法成， 彼自體亦成。


汝因則不成， 無體云何因？
若法無因者， 云何得言成？


汝若無因成， 諸法自體迴；
我亦無因成， 諸法有自體。


若有因無體， 是義不相應；
世間無體法， 則不得言有。


前遮後所遮， 如是不相應，
若後遮及並， 如是知有體。


若一切無體， 言語是一切，
言語自無體， 何能遮彼體？


我語言若離， 因緣和合法，
是則空義成， 諸法無自體。


若因緣法空， 我今說此義，
何人有因緣？ 彼因緣無體。


化人於化人， 幻人於幻人，
如是遮所遮， 其義亦如是。


若語有自體， 前所立宗壞，
如是則有過， 應更說勝因。


言語無自體， 所說亦無體，
我如是無過， 不須說勝因。


若謂如勿聲， 是義則不然，
聲有能遮聲， 無聲何能遮？


汝言勿聲者， 此非我譬喻，
我非以此聲， 能遮彼聲故。


如或有丈夫， 妄取化女身，
而生於欲心， 此義亦如是。


同所成不然， 響中無因故，
我依於世諦， 故作如是說。


若不依世諦， 不得證真諦；
若不證真諦， 不得涅槃證。


汝謂遮所遮， 如是亦不然，
如是汝宗相， 自壞則非我。


若我宗有者， 我則是有過；
我宗無物故， 如是不得過。


若彼現是有， 汝可得有迴，
彼現亦是無， 云何得取迴？
說現比阿含、 譬喻等四量，
現比阿含成， 譬喻亦能成。


若我取轉迴， 則須用現等，
取轉迴有過， 不爾云何過？


若量能成法， 彼復有量成，
汝說何處量， 而能成此量？


若量離量成， 汝諍義則失，
如是則有過， 應更說勝因。


猶如火明故， 能自照照他，
彼量亦如是， 自他二俱成。


汝語言有過， 非是火自照，
以彼不相應， 如見闇中瓶。


又若汝說言， 火自他能照，
如火能燒他， 何故不自燒？


又若汝說言， 火能自他照，
闇亦應如是， 自他二俱覆。


於火中無闇， 何處自他住？
彼闇能殺明， 火云何有明？


如是火生時， 即生時能照，
火生即到闇， 義則不相應。


若火不到闇， 而能破闇者，
火在此處住， 應破一切闇。


若量能自成， 不待所量成，
是則量自成， 非待他能成。


不待所量物， 若汝量得成，
如是則無人， 用量量諸法。


若所量之物， 待量而得成，
是則所量成， 待量然後成。


若物無量成， 是則不待量，
汝何用量成？ 彼量何所成？


若汝彼量成， 待所量成者，
是則量所量， 如是不相離。


若量成所量， 若所量成量，
汝若如是者， 二種俱不成。


量能成所量， 所量能成量，
若義如是者， 云何能相成？


所量能成量， 量能成所量，
若義如是者， 云何能相成？


為是父生子？ 為是子生父？
何者是能生？ 何者是所生？


為何者是父？ 為何者是子？
汝說此二種， 父子相可疑。


量非能自成， 非是自他成，
非是異量成， 非無因緣成。


智人知法說， 善法有自體，
世人知有體， 餘法亦如是。
出法出自體， 是聖人所說，
如是不出法， 不出法自體。


若法師所說， 善法有自體，
此善法自體， 法應分分說。


若善法自體， 從於因緣生，
善法是他體， 云何是自體？


若少有善法， 不從因緣生，
善法若如是， 無住梵行處。


非法非非法， 世間法亦無，
有自體則常， 常則無因緣。


善不善無記， 一切有為法，
如汝說則常， 汝有如是過。


諸法若無體， 無體不得名；
有自體有名， 唯名云何名？


若人說有名， 語言有自體，
彼人汝可難， 語名我不實。


若此名無者， 則有亦是無，
若言有言無， 汝宗有二失。
若此名有者， 則無亦是有；
若言無言有， 汝諍有二失。


如是我前說， 一切法皆空，
我義宗如是， 則不得有過。


若離法有名， 不在於法中，
說離法有名， 彼人則可難。


若別有自體， 不在於法中，
汝慮我故說， 此則不須慮。


法若有自體， 可得遮諸法，
諸法無自體， 竟為何所遮？
如有瓶有泥， 可得遮瓶泥，
見有物則遮， 見無物不遮。


若有體得遮， 若空得言成；
若無體無空， 云何得遮成？


汝為何所遮？ 汝所遮則空；
法空而有遮， 如是汝諍失。


我無有少物， 是故我不遮，
如是汝無理， 抂橫而難我。


若法無自體， 言語何所遮？
若無法得遮， 無語亦成遮。


汝言語法別， 此義我今說，
無法得說語， 而我則無過。


如愚癡之人， 妄取炎為水，
若汝遮妄取， 其事亦如是。
取所取能取， 遮所遮能遮，
如是六種義， 皆悉是有法。
若無取所取， 亦無有能取，
則無遮所遮， 亦無有能遮。
若無遮所遮， 亦無有能遮，
則一切法成， 彼自體亦成。


汝說鹿愛喻， 以明於大義，
汝聽我能答， 如譬喻相應。


若彼有自體， 不須因緣生；
若須因緣者， 如是得言空。


若取自體實， 何人能遮迴？
餘者亦如是， 是故我無過。


汝因則不成， 無體云何因？
若法無因者， 云何得言成？
汝若無因成， 諸法自體迴，
我亦無因成， 諸法有自體。
若有因無體， 是義不相應，
世間無體法， 則不得言有。


此無因說者， 義前已說竟，
三時中說因， 彼平等而說。


前遮後所遮， 如是不相應，
後遮若俱並， 如是知有體。


若說三時因， 前如是平等，
如是三時因， 與說空相應。


我無有少物， 是故我不遮，
如是汝無理， 抂橫而難我。


若人信於空， 彼人信一切；
若人不信空， 彼不信一切。


空自體因緣， 三一中道說，
我歸命禮彼， 無上大智慧！

