大正新脩大藏經數位版, No. 2891 山海慧菩薩經

佛說山海慧菩薩經


世尊大慈悲 一切諸法王 出現於世間
度諸生死流 佛如金剛珠 無不歡喜者
是故諸大眾 今當合掌禮 我等於今日
得值金剛寶 亦如盲眼人 得見日月光
亦如日月王 能除生死闇 亦如風火王
燒滅一切惡 亦如慈父母 見子有重病
日夜懷悲惱 思見無上師 世尊大慈悲
出現於世間 廣度生死流 得見世尊者
無有不解脫 是故諸大眾 願見無上尊

