大正新脩大藏經數位版, No. 1669 大宗地玄文本論

大宗地玄文本論卷第七


微塵道路中， 有十方界量，
五十一本位， 名與前說等。
一五十一中， 一一皆各各，
有十方界量， 障治三寶海，
如一餘亦爾， 配此應了知。


今此道路佛， 出興小無量，
法及化大海。 第二轉覺者，
出興中無量， 法及化大海。
第三轉覺者， 出興大無量，
法及化大海。 後後諸轉中，
如次第無超， 漸漸增數量。


虛空微塵中， 則有十方量，
十方塵空量， 五十一本位。
一五十一中， 一一皆各各，
有如前說量， 障治三寶海。


此本王覺者， 前數倍十重，
興化宣說法， 大聰明能了。
後後諸轉中， 如次第無超，
漸漸增數量， 轉勝廣大轉。

