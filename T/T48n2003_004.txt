大正新脩大藏經數位版, No. 2003 佛果圜悟禪師碧巖錄

佛果圜悟禪師碧巖錄卷第四

堪笑清涼多少眾且道笑什麼。已在言前 前三三與後三三試請脚下辨看。爛泥裏有刺。碗子落地楪子成七片

千峯盤屈色如藍還見文殊麼 誰謂文殊是對談設使普賢也不顧。蹉過了也

四海浪平天下人不敢動著。東西南北一等家風。近日多雨水
百川潮落淨躶躶赤洒洒。且得自家安穩。直得海晏河清
非蕭索果然。賴有轉身處。已瞎了也。便打
作者好求無病藥一死更不再活。十二時中為什麼瞌睡。撈天摸地作什麼

此錯彼錯惜取眉毛。據令而行。天上天下。唯我獨尊 切忌拈却兩箇無孔鐵鎚。直饒千手大悲也提不起。或若拈去闍黎喫三十棒
古策風高十二門何似這箇。杖頭無眼。切忌向拄杖頭上作活計 門門有路空蕭索一物也無。賺爾平生。覷著即瞎

巨靈擡手無多子嚇殺人。少賣弄。打一拂子。更不再勘
分破華山千萬重乾坤大地一時露出。墮也

斷際全機繼後蹤黃河從源頭濁了也。子承父業 持來何必在從容在什麼處。爭奈有如此人。無脚手人還得他也無

分付海山無事客有人不要。若是無事客也不消得。須是無事始得
釣鼇時下一圈攣恁麼來恁麼去。一時出不得。若是蝦堪作什麼。蝦蜆螺蚌怎生奈何。須是釣鼇始得

團團珠遶玉珊珊三尺杖子攪黃河。須是碧眼胡僧始得。生鐵鑄就 馬載驢駝上鐵船用許多作什麼。有什麼限。且與闍看

白雲重重千重百匝。頭上安頭 紅日杲杲破也。瞎。舉眼即錯
左顧無瑕瞎漢。依前無事。爾作許多伎倆作什麼
十年歸不得即今在什麼處。灼然 忘却來時道渠儂得自由。放過一著。便打。莫做這忘前失後好

出草入草頭上漫漫脚下漫漫。半開半合。他也恁麼我也恁麼 誰解尋討頂門具一隻眼。闍不解尋討
右盻已老一念萬年過 君不見。寒山子癩兒牽伴 行太早也不早

始隨芳草去漏逗不少。不是一回落草。賴值前頭已道了
又逐落花回處處全真。且喜歸來。脚下泥深三尺 羸鶴翹寒木左之右之。添一句更有許多閑事在
狂猿嘯古臺却因新著力。添一句也不得。減一句也不得
長沙無限意便打。末後一句道什麼。一坑埋却。墮在鬼窟裏。咄。草裏漢。賊過後張弓。更不可放過

大地絕纖埃豁開戶牖當軒者誰。盡少這箇不得。天下太平 何人眼不開頂門上放大光明始得。撒土撒沙作什麼

流泉作琴聞麼。相隨來也。一聽一堪悲
雨過夜塘秋水深迅雷不及掩耳。直得拕泥帶水。在什麼處。便打

三界無法言猶在耳 何處求心不勞重舉。自點檢看。打云。是什麼 白雲為蓋頭上安頭。千重萬重
一曲兩曲無人會不落宮商非干角徵。借路經過。五音六律盡分明。自領出去。聽則聾

楚王城畔朝宗水說什麼朝宗水。浩浩充塞天地。任是四海也須倒流
喝下曾令却倒流不是這一喝截却爾舌頭。咄。驚走陝府鐵牛。嚇殺嘉州大象

擒得盧陂跨鐵牛千人萬人中。也要呈巧藝。敗軍之將不再斬 三玄戈甲未輕酬當局者迷。受災如受福。受降如受敵

便恁麼渾崙吞箇棗 太無端自領出去。灼然。莫錯怪他雲門好
金毛獅子大家看放出一箇半箇也是箇狗子。雲門也是普州人送賊

花藥欄言猶在耳 莫顢頇如麻似粟。也有些子自領出去 星在秤兮不在盤太葛藤。各自向衣單下返觀。不免說道理

山河不在鏡中觀我這裏無這箇消息。長者自長短者自短。青是青黃是黃。爾向什麼處觀
霜天月落夜將半引爾入草了也。遍界不曾藏。切忌向鬼窟裏坐

聞見覺知非一一森羅萬象無有一法。七花八裂。眼耳鼻舌身意。一時是箇無孔鐵鎚
誰共澄潭照影寒有麼有麼。若不同床睡。焉知被底穿。愁人莫向愁人說。說向愁人愁殺人

