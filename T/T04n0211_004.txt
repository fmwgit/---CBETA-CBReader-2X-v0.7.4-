大正新脩大藏經數位版, No. 211 法句譬喻經

法句譬喻經卷第四


所生枝不絕， 但用食貪欲，
養怨益丘塚， 愚人常汲汲。
雖獄有鈎鍱， 慧人不謂牢，
愚見妻子飾， 染著愛甚牢。
慧說愛為獄， 深固難得出，
是故當斷棄， 不親欲為安。


見色心迷惑， 不惟觀無常，
愚以為美善， 安知其非真。
以婬樂自裹， 譬如蠶作繭，
智者能斷棄， 不眄除眾苦。
心念放逸者， 見婬以為淨，
恩愛意盛增， 從是造牢獄。
覺意滅婬者， 常念欲不淨，
從是出邪獄， 能斷老死患。


愚以貪自縛， 不求度彼岸，
貪為財愛故， 害人亦自害。
愛欲意為田， 婬怒癡為種，
故施度世者， 得福無有量。
伴少而貨多， 商人怵惕懼，
嗜欲賊害命， 故慧不貪欲。


欲我知汝本， 意以思想生，
我不思想汝， 則汝而不有。
心可則為欲， 何必獨五欲？
速可絕五欲， 是乃為勇力。
無欲無所畏， 恬惔無憂患，
欲除使結解， 是為長出淵。


晝夜念嗜欲， 意走不念休，
見女欲污露， 想滅則無憂。


天雨七寶欲猶無厭，
樂少苦多覺之為賢，
雖有天欲慧捨不貪，
樂離恩愛為佛弟子。


沙門何行如意不禁，
步步著粘但隨思走，
袈裟被肩為惡不損，
行惡行者斯墮惡道。
截流自持折心却欲，
人不割欲一意猶走，
為之為之必強自制，
捨家而懈意猶復染。
行懈緩者誘意不除，
非淨梵行焉致大寶？
不調難誡如風枯樹，
自作為身曷不精進。


截流如渡無欲如梵，
知行已盡是謂梵志。
以無二法清淨渡淵，
諸欲結解是謂梵志。
非蔟結髮名為梵志，
誠行法行清白則賢。
飾髮無慧草衣何施？
內不離著外捨何益？
去婬怒癡憍慢諸惡，
如蛇脫皮是謂梵志。
斷絕世事口無麤言，
八道審諦是謂梵志。
已斷恩愛離家無欲，
愛著已盡是謂梵志。
離人聚處不墮天聚，
諸聚不歸是為梵志。
自識宿命本所更來，
生死得盡叡通道玄，
明如能嘿是謂梵志。


利勝不足恃， 雖勝猶復苦，
當自求勝法， 已勝無所生。


命如華菓熟， 常恐會零落，
已生皆有苦， 孰能致不死？
從初樂愛欲， 可婬入胞影，
受形命如電， 晝夜流難止。
是身為死物， 精神無形法，
假令死復生， 罪福不敗亡。
終始非一世， 從愛癡久長，
自作受苦樂， 身死神不喪。


識神造三界， 善不善五處，
陰行而默至， 所往如響應。
色欲不色有， 一切因宿行，
如種隨本像， 自然報如影。


人知奉其上， 君父師道士，
信戒施聞慧， 終吉所生安。
宿命有福慶， 生世為人尊，
以道安天下， 奉法莫不從。
王為臣民主， 常以慈愛下，
身率以法戒， 示之以休咎。
處安不忘危， 慮明福轉厚，
福德之反報， 不問尊以卑。


夫為世間將， 修正不阿枉，
調心勝諸惡， 如是為法王。
見正能施惠， 仁愛好利人，
既利以平均， 如是眾附親。


勿妄嬈神象， 以招苦痛患，
惡意為自殺， 終不至善方。


戒德可恃怙， 福報常隨己，
見法為人長， 終遠三惡道。
戒慎除苦畏， 福德三界尊，
鬼龍邪毒害， 不犯有戒人。


今我上體首， 白生為被盜，
已有天使召， 時正宜出家。


今我上體首， 白生為被盜，
已有天使召， 時正宜出家。


佛尊過諸天， 如來常現義，
有梵志道士， 來問何吉祥？
於是佛愍傷， 為說真有要，
已信樂正法， 是為最吉祥。
亦不從天人， 希望求僥倖，
亦不禱神祠， 是為最吉祥。
友賢擇善居， 常先為福德，
勅身承貞正， 是為最吉祥。
去惡從就善， 避酒知自節，
不婬於女色， 是為最吉祥。
多聞如戒行， 法律精進學，
修己無所爭， 是為最吉祥。
居孝事父母， 治家養妻子，
不為空乏行， 是為最吉祥。
不慢不自大， 知足念反覆，
以時誦習經， 是為最吉祥。
所聞常欲忍， 樂欲見沙門，
每講輒聽受， 是為最吉祥。
持齋修梵行， 常欲見賢明，
依附明智者， 是為最吉祥。
已信有道德， 正意向無疑，
欲脫三惡道， 是為最吉祥。
等心行布施， 奉諸得道者，
亦敬諸天人， 是為最吉祥。
常欲離貪婬， 愚癡瞋恚意，
能習成道見， 是為最吉祥。
若以棄非務， 能勤修道用，
常事於可事， 是為最吉祥。
一切為天下， 建立大慈意，
修人安眾生， 是為最吉祥。
智者居世間， 常習吉祥行，
自致成慧見， 是為最吉祥。

