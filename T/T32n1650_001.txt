大正新脩大藏經數位版, No. 1650 辟支佛因緣論

辟支佛因緣論卷上


歸命一切智世尊， 了達三世大燈明，
歸命無上出要法， 并及應真諸勝僧。
我聞寂靜辟支佛， 悟解因緣之所行，
心無瑕穢除煩惱， 善護禁戒常清淨。
譬如秋天無雲翳， 淡泊自守林藪間，
今我渴仰彼功德， 誠心敬順生信樂。
雖於彼所欲懷疑， 彼力感我強令信，
孰聞快士清真行， 而不生於敬信心。
我今將說辟支佛， 功德妙行之少分，
昔從先師相傳聞， 唯述正言無偽說，
大象行道象子隨， 是故我今開顯示。


我今溺三有， 眾惡煩惱中，
猶如老瘦象， 沒於深淤泥。
如彼辟支佛， 獨處於林間，
譬如犀一角， 遠離諸徒眾，
如避猛熾火， 應當獨修行，
遠離於憒閙。 願我常遠離，
徒黨眾憒閙。


我覺有娠來， 歡悅生恩惠，
此必是兒志， 宜應赦有罪。
時王聞歡喜， 尋即赦天下。
又復白王言： 復應廣布施。
王聞益歡喜， 尋即開庫藏，
賑賜貧窮人， 無不充足者。


王承祖先嗣， 籍地如法得，
唯垂理萬民， 願莫放捨國。
若王正法治， 諸善無過者，
人帝應當知， 護國福最勝。


我若不理國， 吾國必當敗；
我力能護國， 邊惡不敢侵。
我若治國者， 王務塵我心，
若有犯罪者， 必須加毀害，
當言繫閉彼， 當截彼手足，
彼應入死罪， 彼應挑其眼。
如今濁惡世， 必當須刑戮，
若行刑戮者， 即是栴陀羅。


我雖生王宮， 承籍祖先後，
而我未習學， 刑戮撾罰事。
我今怖畏故， 不能造此業，
汝今莫效我， 但當育民庶。
世人皆愚癡， 各自作愆過，
於所犯罪中， 復生其恐怖。
汝當以正法， 撫育施無畏，
當依於正法， 化導於民庶。


愚癡覆蔽心， 不覺後大苦，
為小樂緣故， 今受此慚恥。
譬如上善食， 色香皆具足，
其中雜毒藥， 愚人不觀察，
貪味故取食， 食消則成害。


一切皆愛壽， 宜速赦彼罪。
不見害他命， 而得安樂者，
犯罪深重者， 應向生慈心。
彼自招罪害， 當宜生哀矜，
若害於彼命， 自毀所愛法。


我雖服瓔珞， 心修淨梵行，
檢身調伏根， 淡泊常寂滅。
於一切人所， 而捨兵刀杖，
修於獨一行， 如犀牛一角。


堅持禁戒不毀行， 諸有智者得解脫，
不從他學不惱彼， 獨一之行如犀角。


我今有娠， 心甚愛樂， 必有福人，
來為我子。

如滲入地。 譬如羸馬， 困乏之時，
騎入戰陣， 不堪前進。 我見他婦，
情無染著， 心意不開， 如夜藕花。
凡在所敬， 與母無異； 況在夫人，
是我所尊。 我堅持心， 敬事所尊，
我為臣子， 不應為逆。 又我情欲，
發動之時， 見他婦女， 自然休息。
彼瀑水起， 多諸波涌； 我如秋水，
自然潔清。 爾時夫人， 心自念言：
彼若斷我， 親昵意者， 我必於彼，
而生誹謗。 即白王言： 輔相蘇摩，
興意無理， 欲侵辱我。

請聽所說， 莫見嫌責。 我聞此語，


麁澁嶮惡道， 我已得度之，
我遭厄急事， 護戒而不捨，
猶如大海潮， 不失於期限，
今我守持戒， 其事亦如是。


我今自壞破， 我應身受死；
彼是純善人， 不應加傷害。
我之癡嬰愚， 口吹須彌山，
不能令動搖； 彼實無穢行，
我妄生是謗。


海潮不過限， 犛牛守尾死，
如月性自冷， 不可變令熱。
調伏諸根者， 守護戒亦爾，
是名獨一行， 如犀角無二。
往昔諸大師， 展轉相教授，
我從先勝聞， 今欲顯說之。


假使月雨火， 日雨於冷水，
壓沙得膏油， 鑽水而得酥，
火中生蓮花， 欲令彼月愛，
作麁獷妄語， 終無有是處。


我今自思惟， 於此二身中，
為當捨何身？ 復諦自觀察，
寧捐鄙穢形， 終不捨戒律；
若當捨法身， 惡名即流布。
我處眾善手， 為彼所携持，
若我為惡者， 我自不甘樂，
心生悔熱火， 捨此穢身已，
當趣於地獄。 自毀禁戒行，
終不得安樂。 但為一形樂，
虧損無量身； 若當護戒者，
無量身安樂。 是故我應當，
覆護於法身， 不令有毀壞，
為利正法故， 當斷於妄語。


寧為聖法死， 不為愚癡生；
一切諸有生， 誰有不死者。
我今若受死， 為法故喪身，
決定生天上， 何足生驚畏。

