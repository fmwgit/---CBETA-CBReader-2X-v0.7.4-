大正新脩大藏經數位版, No. 2122 法苑珠林

法苑珠林卷第四十六


巧便而安庠 其舞最巧妙
一切人貪樂 譬如魔之后
能動離欲者 何況於凡人
來往其人邊 擎鉢心不傾


如人擎油鉢 不動無所棄
妙慧意如海 專心擎油器
若人欲學道 執心當如是
意懷諸德明 皆除一切瑕
若干之色欲 而興於怒癡
有志不放逸 寂滅而自制
人身有疾病 醫藥以除之
心疾亦如是 四意止消之


寧以利刀自割身 肢節身分肌膚肉
所有信心捨施物 俗人食者實為難
寧吞大赤熱鐵丸 而使口中光焰出
所有眾僧飲食具 不應於外私自用
寧以大火若須彌 以手捉持而自食
其有在家諸俗人 不應輒食施僧食
寧以利刀自屠膾 身體皮膜而自噉
其有在家諸俗人 不應受取僧雜食
寧以自身投於彼 滿室大火猛焰中
其有在家俗人輩 不應坐臥僧床席
寧以大熱尖鐵錐 拳手握持便燋爛
其有在家俗人等 不應私用於僧物
寧以勝利好刀碪 而自臠切其身肉
勿於出家清淨人 發起一念瞋恚心
寧以自手挑兩眼 捐棄投之擲於地
其有習行善法者 不應懷忿瞋心視
寧以熱鐵鍱其身 東西起動行坐臥
不應瞋忿心妬嫉 而著眾僧淨施衣
寧飲灰汁鹹鹵水 熱沸爍口猶如火
不應懷貪毒惡心 服食眾僧淨施藥


若人近不善 則為不善人
是故應離惡 莫行不善業
隨近何等人 數數相親近
近故同其行 或善或不善
一切人求善 當近於善人
如是能得樂 善則非苦因
近善增功德 近惡增尤甚
功德及惡相 今如是略說
若近於善人 則得善名稱
若近不善人 令人速輕賤
常應親善人 遠離於惡友
以近善人故 能捨諸惡業


心為法心 心尊心中 使心作惡
即言即行 罪苦自追 車轢乎轍
心為法本 心尊心使 中心念善
即言即行 福樂自追 如影隨形


有瓶蓋亦空 無蓋亦復空
有瓶蓋亦滿 無蓋亦復滿
當知諸世間 有此四種人
威儀及功德 有無亦如是
若非一切智 何能籌量人
寧以見威儀 而便知其德
正知有善心 名為賢人相
但見外威儀 何由知其內
若以外量內 而生輕賤心
敗身及善根 命終墮惡道
外詐現威儀 游行以賢善
但有口言說 如雷而無雨


晝夜慢墮 老不止婬 有財不施
不受佛言 有此四弊 為自侵欺
咄嗟老至 色變作耄 少時如意
老見蹈賤 不修梵行 又不富貴
老如白鶴 守伺空池 既不守戒
又不積財 老羸氣竭 思故何逮
老如秋葉 行穢縷 命疾脫至
不用後悔


思慎始終 務存正己 口無二言
心無妄起 少欲知足 妄懷彼此
戰戰兢兢 誡勗憂喜


連綿葛上藤 一緩復一絙
汝欲知我姓 姓陳名阿登


欲得寂滅樂 當習沙門法
止則支身命 如蛇入鼠穴
欲得寂滅樂 當習沙門法
衣食繫身命 精麁隨眾得
欲得寂滅樂 當集沙門法
一切知止足 專修涅槃道


龍王今須汝 胭下摩尼珠
意甚愛樂之 如何默無言


我一切所須 皆由此珠得
汝今從吾乞 永絕不復來
如火急爆聲 使人心恐懼
我今聞汝言 惶怖逾於此


乞者人不愛 數則致怨憎
龍王聞乞聲 一去不復還


人皆從遠來 無妨從吾乞
而汝今在此 不求有何意


乞者人不喜 不與致怨憎
所以默無求 恐離親愛情


乞非傷德行 亦無身口過
損有以補無 何為而不索


賢人不言乞 言乞必不賢
默然不有求 是謂為大人


六情無憍恣 四攝啟幽心
儉約避人物 偃息慕山林
曲停騶響 交枝落幔陰
池臺聚凍雪 簷牖參歸禽
石采無新故 峯形詎古今
大車何杳杳 奔馬送駸駸
何以修六念 虔誠在一音
未汎慈舟寶 徒勞抒海深


我矜一切苦 出家為利世
利世須學明 學明能斷惡
山遠糧粒難 作斯斷食計
非是求仙侶 幸勿相傳說


蕭哉若人 飄然絕塵 外軌小乘
內暢空身 玄象暉曜 高步是臻
飡茹芝英 流浪巖津


物俊招奇 德不孤立 遼遼幽人
望巖凱入 飄飄靈仙 茲焉游集
遺屣在林 千載一襲

