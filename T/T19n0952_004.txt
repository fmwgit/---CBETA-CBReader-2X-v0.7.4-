大正新脩大藏經數位版, No. 952 五佛頂三昧陀羅尼經

五佛頂三昧陀羅尼經卷第四


彼不思議天人敬， 斷諸貪垢邪見輪，
身及智慧大精進， 當獲神通利有情，
成就輪王證佛地， 得壽天中法勝尊。


救世大覺尊， 智者所恭敬，
我今樂願聞， 難勝奮迅王。


成就輪王祕密者， 相好超特那羅天。
諸明仙中大威德， 各手執劍、若青蓮，
相鬪紛騰如雲轉， 勇弈威光蔽日月，
若有受持頂輪法， 如是難調皆調伏。

