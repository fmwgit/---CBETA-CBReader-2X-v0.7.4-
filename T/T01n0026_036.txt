大正新脩大藏經數位版, No. 26 中阿含經

中阿含經卷第三十六


譬如月無垢， 遊於虛空界，
一切世星宿， 悉翳其光明。
如是信博聞， 庶幾無慳貪，
世間一切慳， 悉翳施光明。
猶如有大龍， 興起雲雷電，
雨下極滂沛， 充滿一切地。
如是信博聞， 庶幾無慳貪，
施飲食豐足， 樂勸增廣施。
如是極雷震， 如天降時雨，
彼福雨廣大， 施主之所雨。
錢財多名譽， 得生於善處，
彼當受於福， 死已生天上。

