大正新脩大藏經數位版, No. 1561 俱舍論實義疏

2阿毘達磨俱舍論實義疏卷第第卷二


諸佛出現樂， 演說正法樂，
僧眾和合樂， 同修勇進樂。


亂心無心等， 隨流淨不淨，
大種所造性， 由此說無表。


初闕相續及假是， 無心隨流表相雜，
重置等言不簡別， 故此說中有六失。


作等餘心等， 及無心有記，
無對所造性， 是名無表色。


地謂顯形色， 隨世想立名，
水火亦復然， 風即界亦爾。


趣求諸欲人， 常起於希望，
諸欲若不遂， 惱壞如箭中說六識。


受領納隨觸， 想取像為體，
四餘名行蘊， 如是受等三，
及無表無為， 名法處法界。


三蘊與無表， 及三種無為，
此法處所攝， 法界亦如是。


識為各了別， 此即名意處，
及七界應知， 六識轉為意。


惣攝一切法， 由一蘊處界，
攝自性非餘， 以離他性故。

