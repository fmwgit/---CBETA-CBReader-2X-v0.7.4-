大正新脩大藏經數位版, No. 774 大乘四法經

大乘四法經


清淨金色光， 妙相三十二，
具億那由他， 無比勝功德。
能救世間者， 何故現微笑？
梵音深且遠， 所言淨微妙，
恒薀七聖財， 放大智慧光，
迦陵伽聲音， 願說微笑義。
世雄大丈夫， 降魔及異道，
常為諸天人、 修羅等供養。
具足十力者， 何故現微笑？
一切貪、恚、癡、 塵惱、智慧障，
永斷無餘習， 面如淨滿月，
普施安樂者， 願說微笑義。
善逝、天人師， 無量功德聚，
其心常平等， 具足行眾善，
開解一切者， 何故現微笑？
常持大慧燈， 破黑闇稠林，
遊步若牛王， 無畏如師子，
利益眾生者， 願說微笑義。
人中最尊勝， 難見難可測，
無我無諂曲， 超越諸有海，
智力自在者， 何故現微笑？
千輻網縵足， 三界無倫匹，
竭涸生死流， 斷絕愚癡網，
善哉大智者， 願說微笑義。


歸命大智海， 毘盧遮那佛。

