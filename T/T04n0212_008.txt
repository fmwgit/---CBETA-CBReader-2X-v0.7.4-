大正新脩大藏經數位版, No. 212 出曜經

出曜經卷第八


念喜生憂， 念喜生畏， 無所念喜，
何憂何畏？


夫人懷愁憂， 世苦無數端，
斯由念恩愛， 無念則無畏。


是故不生念， 念者是惡累，
彼則無諸縛， 無念無不念。


念為求方便， 非義未設權，
權慧致大義， 自致第一尊。


莫與愛念會， 亦莫不念俱，
愛念不見苦， 不念愛憂慼，
於中生愁慼， 消滅人根原。


莫與愛念會， 亦莫不念俱，
愛念不見苦， 不念愛憂慼，
於中生愁慼， 消滅人根原。


愛念就後世， 朋友知親多，
長夜愁憂思， 念離甚為苦。


念色善色容， 天身而別住，
極樂而害至， 為死王所錄。


若人處晝夜， 消滅念愛色，
自掘深根本， 不越死徑路。


不善像善色， 愛色言非愛，
苦謂為樂色， 放逸之所使。


夫欲自念者， 不與惡共居，
此則難獲得， 樂為惡根本。


夫欲自念者， 善宜自守護，
猶如防邊城， 深塹固乃牢，
失三離三者， 智者宜自悟。


夫欲自念者， 藏而使牢固，
猶如防邊城， 內外悉牢固。


當自防護， 時不再遇， 時過生憂，
墜墮地獄。


遍於諸方求， 念心中間察，
頗有斯等類， 不愛己愛彼，
以己喻彼命， 是故不害人。


一切皆懼死， 莫不畏杖痛，
恕己可為譬， 勿殺勿行杖。


譬人久行， 從遠吉還， 親厚並安，
歸來喜歡。


好行福者， 從此到彼， 自受福祚，
如親來喜。 起從聖教， 禁制不善，
近道見愛， 離道莫親。 近與不近，
所往者異， 近道昇天， 不近墮獄。


樂法戒成就， 誠信樂而習，
能自勅身者， 為人所愛敬。


為人所愛敬， 皆由己所造，
現世得稱譽， 後生於天上。


教習使稟受， 制止非法行，
善者之所念， 惡者當遠離。


善與不善者， 此二俱不別，
不善生地獄， 善者生天上。

