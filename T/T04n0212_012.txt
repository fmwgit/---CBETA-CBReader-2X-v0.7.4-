大正新脩大藏經數位版, No. 212 出曜經

出曜經卷第十二


信慚戒意財， 是法雅士譽，
斯道明智說， 如是昇天世。


愚不修天行， 亦不譽布施，
信施助善者， 從是到彼安。


信者真人長， 念法所住安，
近者意得上， 智壽壽中賢。


人業何者上？ 何行致歡樂？
何要出要者？ 何壽壽中上？


信者真人長， 念法所住安，
近者意得上， 智壽壽中賢。


信財乃得道， 自致法滅度，
善聞從得慧， 一切縛得解。


信之與戒， 慧意能行， 健夫度恚，
從是脫淵。


信使戒成， 亦壽智慧， 在在能行，
處處見養。


施與鬪共集， 此業智不處，
施時非鬪時， 速施何為疑？


比方世利， 慧信為智， 是財上寶，
家產非常。


欲見諸真， 樂聽講法， 能捨慳垢，
此之謂信。


信能渡河， 其福難奪， 能禁止盜，
野沙門樂。


沙門數至， 智者所樂， 及餘篤信，
其間歡喜。


若人懷憂， 貪他衣食， 彼人晝夜，
不得定意。


若人能斷， 盡其根原， 彼人晝夜，
而獲其定。


無信不習， 好剝正言， 如拙取水，
掘泉揚泥。


賢夫習智， 樂仰清流， 如善取水，
思冷不擾。


信不染他， 唯賢與仁， 非好則遠，
可好則學。

