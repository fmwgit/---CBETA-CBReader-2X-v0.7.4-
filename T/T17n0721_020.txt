大正新脩大藏經數位版, No. 721 正法念處經

正法念處經卷第二十


心能造作一切業， 由心故有一切果，
如是種種諸心行， 能得種種諸果報。
心為一切巧畫師， 能於三界起眾行，
為心所使遍諸趣， 處處受生無窮已。
心為繫縛解脫本， 是故說心為第一，
為善則能得解脫， 造惡不善則被縛，
如是心意使眾生， 流轉行於三界海。
愚癡愛結自在故， 心使眾生流轉行，
不能到彼涅槃城， 如生盲人失正路。

