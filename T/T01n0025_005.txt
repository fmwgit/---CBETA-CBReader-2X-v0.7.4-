大正新脩大藏經數位版, No. 25 起世因本經

起世因本經卷第五


此等群盲生無目， 橫於諸事各相爭，
曾無有師一語教， 云何知是象身分？


若不知彼苦聖諦， 亦不能知苦集因，
所有世間諸苦處， 苦滅盡處無有餘。
此處是道既不知， 況知滅苦所行處，
如是彼心未解脫， 未得智慧解脫處。
彼既不能諦了觀， 所趣但向生老死，
未得免脫於魔縛， 豈能到彼無有處。


若能知是悉有苦， 及有所生諸苦處，
既知一切悉皆苦， 應令悉滅無有餘。
既知得滅由於道， 便到苦滅所得處，
即能具足心解脫， 及得智慧解脫處。
則能到於諸有邊， 如是不至生老死，
長得免脫於魔網， 永離世間諸有處。

