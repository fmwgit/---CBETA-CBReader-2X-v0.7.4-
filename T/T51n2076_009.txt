大正新脩大藏經數位版, No. 2076 景德傳燈錄

景德傳燈錄卷第九


自從大士傳心印 額有圓珠七尺身
掛錫十年棲蜀水 浮盃今日渡章濱
一千龍象隨高步 萬里香華結勝因
擬欲事師為弟子 不知將法付何人


大道虛曠 常一真心 善惡勿思
神清物表 隨緣飲啄 更復何為


心本絕塵何用洗 身中無病豈求醫
欲知是佛非身處 明鑑高懸未照時


明月分形處處新 白衣寧墜解空人
誰言在俗妨修道 金粟曾為長者身


忍仙林下坐禪時 曾被歌王割截支
況我聖朝無此事 只今休道亦何悲


心不可傳。 以契為傳。 心不可見。 以無為見。 契亦無契。
無亦無無。 化城不住。 迷額有珠。 珠是強名。
城豈有形。 即心即佛。 佛即無生。 直下便是。
勿求勿營。 使佛覓佛。 倍費功程。 隨法生解。
即落魔界。 凡聖不分。 乃離見聞。 無心似鏡。
與物無競。 無念似空。 無物不容。 三乘外法。
歷劫希逢。 若能如是。 是出世雄。

