大正新脩大藏經數位版, No. 1669 大宗地玄文本論

大宗地玄文本論卷第一


頂禮一切無餘明， 非一非一諸則地，
不數不思無量一， 并諸種種趣生類。
本無量數斷命品， 與等塵塵無有法，
兼不可說無所有， 通俱非是等諸法。


以有十種大因緣， 造作歸依德處海，
所謂禮恩及加力， 廣大殊勝與無我，
決定大海并贊化， 兼通現示自本身。
如是十種大因緣， 圓滿大士乃能具，
凡非境聖亦非量， 隨分菩薩亦不能。

