大正新脩大藏經數位版, No. 1823 俱舍論頌疏

俱舍論頌疏論本第三


傳說五於四 四根於二種
五八染淨中 各別為增上


了自境增上 總立於六根
從身立二根 女男性增上
於同住雜染 清淨增上故
應知命五受 信等立為根
未當知已知 具知根亦爾
於得後後道 涅槃等增上


心所依此別 此住此雜染
此資糧此淨 由此量立根


或流轉所依 及生住受用
建立前十四 還滅後亦然


身不悅名苦 即此悅名樂
及三定心悅 餘處此名喜
心不悅名憂 中捨二無別
見修無學道 依九立三根


唯無漏後三 有色命憂苦
當知唯有漏 通二餘九根


命唯是異熟 憂及後八非
色意餘四受 一一皆通二


憂定有異熟 前八後三無
意餘受信等 一一皆通二


唯善後八根 憂通善不善
意餘受三種 前八唯無記


欲色無色界 如次除後三
兼女男憂苦 並餘色喜樂


意三受通三 憂見修所斷
九唯修所斷 五修非三非


欲胎卵濕生 初得二異熟
化生六七八 色六上唯命


正死滅諸根 無色三色八
欲頓十九八 漸四善增五


九得邊二果 七八九中二
十一阿羅漢 依一容有說


成就命意捨 各定成就三
若成就樂身 各定成就四
成眼等及喜 各定成五根
若成就苦根 彼定成就七
若成女男憂 信等各成八
二無漏十一 初無漏十三


極少八無善 成受身命意
愚生無色界 成善命意捨


極多成十九 二形除三淨
聖者未離欲 除二淨一形

