大正新脩大藏經數位版, No. 310 大寶積經

大寶積經卷第十四


降根自然勝， 寂根無所害，
無本斷其無， 伏魔兵眾黨。
解脫解清淨， 無恐解所畏，
捨棄於重檐， 醫神呪上師。
降制外異學， 以法而救攝，
護於行法者， 神呪佛所說。
無我以除我， 其義宜以度，
斯於四天王， 說無澤之句。
勇持章句勳， 淨復淨正等，
梵天釋天帝， 作是如此乘。
慈氏彼通忍， 以觀哀所察，
愛敬覩梵天， 此者無所犯。
曠野離空曠， 無根法曰淨，
降伏魔官屬， 故說此神呪。
人中尊建立， 是經善義辭，
爾時普流布， 隨器能受者。
以說此呪術， 其地則大動，
諸魔皆悉來， 各口宣是言。
用言護頭首， 是曰為法師，
若手得斯經， 歸逮佛所說。


棄其身壽命， 思惟好寂然，
受持是經法， 世護之所歎。
其是經如藥， 療治一切病，
受持所言教， 發生世尊意。


用一切眾生， 以故想積德，
受持是經典， 最勝特深妙。


是議無文字， 而反宣文字，
人中尊所作， 班宣我當持。


快哉安上樂， 得法藏無盡，
當充滿眾生， 諸貧天人民。

