大正新脩大藏經數位版, No. 393 迦葉赴佛般涅槃經


佛為三界乘， 度於生死淵，
澹泊昇泥洹， 微妙越世間。
佛為無量明， 照於愚癡冥，
願為一切人， 顯耀現威靈。
佛為大慈哀， 所度無央數，
尊體處金棺， 清淨寂然安。
願用優和德， 見身色相光，
普令天及人， 興起無量福。
佛為開現法， 眾生受潤澤，
得止生死輪， 或者入正諦，
已蒙如來恩， 頭面禮佛足。
今但覩金棺， 心為悲感傷，
佛雖就無為， 聖達靡不實。
見後有疑諦， 出足於金棺，
起分是生死， 佛以不復愁，
法身慧常存， 莫呼永泥洹。

