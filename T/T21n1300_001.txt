大正新脩大藏經數位版, No. 1300 摩登伽經

摩登伽經卷上


戒池清涼淨無垢， 能浴眾生煩惱熱，
若有智者入此池， 無明闇障永滅盡，
是故三世諸賢聖， 咸皆頂戴共稱歎。
若我真實浴此流， 當令侍者速還返。


如日初出， 光明照曜， 大士威德，
亦復如是。 如雪山藥， 眾藥中勝，
仁者高遠， 更無能比。 德力深妙，
極為嚴顯， 猶如秋月， 眾星中最。
如梵天王， 智慧超勝， 悉為諸天，
所共瞻仰。 如天帝釋， 一切恭敬，
端嚴殊絕， 更無能喻。 我但略讚，
汝之功德， 若廣說者， 不可窮盡。

