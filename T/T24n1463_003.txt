大正新脩大藏經數位版, No. 1463 毘尼母經

毘尼母經卷第三


安住於此中， 悉能達解義，
第二百歲中， 復有堅固定；
第三百歲中， 持戒亦不毀；
第四百歲中， 有能多聞者；
第五百歲中， 復有能布施。
從是如來法， 念念中漸減，
如車輪轉已， 隨轉時有盡。
正法所以隱， 阿難之愆咎，
為女人出家， 勸請調御師。
正法應住世， 滿足於千年，
五百已損減， 餘者悉如本。
是故五百歲， 五法興於世，
解脫定持戒， 多聞及布施。

