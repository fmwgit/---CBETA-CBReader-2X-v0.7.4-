大正新脩大藏經數位版, No. 270 大法鼓經

大法鼓經卷上


王於舍衛城， 伐鼓吹戰；
法王祇洹林， 擊于大法鼓。


一切有無常， 亦無不變異，
彼有有苦樂， 無有無苦樂。
不為無苦樂， 為則有苦樂，
莫樂諸有為， 亦勿更習近。
若人得安樂， 還復墜於苦；
若不到涅槃， 不住安樂處。


眾生不為有， 涅槃第一樂，
彼則名字樂， 無有受樂者。


常解脫非名， 妙色湛然住，
非聲聞緣覺、 菩薩之境界。


譬如有士夫， 以手指虛空，
我今亦如是， 名字說解脫。
譬如彼士夫， 遠自南方來，
今我亦如是， 從彼涅槃出。

