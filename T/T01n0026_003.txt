大正新脩大藏經數位版, No. 26 中阿含經

中阿含經卷第三


鹽喻、惒破、度 羅云、思、伽藍
伽彌尼、師子 尼乾、波羅牢


人犯一法， 謂妄言是，
不畏後世， 無惡不作。
寧噉鐵丸， 其熱如火，
不以犯戒， 受世信施。
若畏於苦， 不愛念者，
於隱顯處， 莫作惡業。
若不善業， 已作今作，
終不得脫， 亦無避處。


身業、口業、 意業，羅云！
善不善法， 汝應常觀。
知已妄言， 羅云莫說，
禿從他活， 何可妄言？
覆沙門法， 空無真實，
謂說妄言， 不護其口。
故不妄言， 正覺之子，
是沙門法， 羅云當學。
方方豐樂， 安隱無怖，
羅云至彼， 莫為害他。

