大正新脩大藏經數位版, No. 721 正法念處經

正法念處經卷第二十九


種種欲因緣， 我最為第一，
我今奉天子， 遊戲種種樂。


善業得此果， 種種業林證，
雖無有言說， 知以善業報。
種種諸果報， 處處受生死，
或善或不善， 故得如是報。
若人修善業， 當得生天中；
若作不善業， 墮於三惡道。
樂行善不善， 著欲癡所迷，
不知當退沒， 決定受死苦。
今此善業報， 以樹相而知，
於欲不厭離， 心為樂所迷。
欲味放逸人， 心常求境界，
常為愛所惱， 亦為愛所縛。
欲共女人生， 女人為甚惡，
能生於熱惱， 如火害眾生。
如是欲熱惱， 過於大猛火，
女色大熱惱， 焚燒眾生心。
女人壞世間， 令善皆盡滅，
是地獄因緣， 大仙如是說。
口善說美言， 其心如毒害，
誑詐無暫停， 女人心無實。
須臾起愛心， 須臾心不愛，
其心不暫停， 如電不久住。
巧智虛誑人， 心貪則親近，
常思樂他人， 懷慢情恣態。
天人毘舍遮、 羅剎龍夜叉，
皆為女色縛， 女人如惡毒。
不念於恩惠， 非種姓伎術，
女人性如風， 其心不停息。
若見大財富， 心則生愛樂，
又見衰禍至， 厭之而捨棄。
若有人親近， 則生愛樂心，
見其憂惱至， 須臾即捨離。
如蜂樂遊華， 見萎速捨棄，
女人亦如是， 不悅則捨離。
惡心無慈惠， 躁擾心不定，
為破愚癡人， 女人出於世。
天中大繫縛， 無過於女色，
女人縛諸天， 將至三惡道。
若心貪女色， 是欲最尤甚，
女色欲燒心， 後受大苦惱。
現在所作業， 貪欲自迷心，
癡心不能覺， 女欲之所迷。
丈夫既信已， 為無量愛縛，
忽然便捨離， 猶如蛇脫皮。
如是女人性， 諸方便供養，
種種而守護， 猶不可從心。
女人性如是， 其心無誠實，
虛誑多姦偽， 智者所不信。


如是如是能天王， 所說如實誠不虛，
我無智慧不覺知， 為天女網自縛心。


劫盡日焰， 大海乾竭， 億百千劫，
貪愛不滅。 諸水雨等， 海尚可滿；
貪欲之海， 愛色無厭。 憶念諸樂，
欲不可滿， 若離憂愛， 欲則止足。
樂從欲生， 智者不樂， 離欲之樂，
樂中最勝。 雜愛之樂， 如雜毒水；
若離愛欲， 如水乳合。 欲燒癡人，
盲冥無覺， 如摩羅耶， 山蟲食木。
愛欲憶念， 念不可數， 念無厭足，
死王所縛。 不為欲使， 不住愛境，
是人樂器， 如來所說。 如夢所見，
乾闥婆城， 虛妄不堅。 諸欲虛誑，
如幻水沫、 甄婆迦果生於海渚食醉七日。
欲為衰惱， 如火害人， 若知欲過，
不貪醉果， 能見實諦， 永離愛惱。
諸欲如毒， 未得思念， 得之自惱。
眾惡熾然， 欲無厭足， 退失天樂，
墮於地獄， 由欲所誑。 欲如水波、
如電如燈， 女欲如毒， 如魚洄漩。
思惟增長， 如火益薪， 初後不安，
智者所棄。 若有習近， 展轉增長，
觸如火焰， 欲受苦報。 知此欲過，
智人厭捨， 離欲之人， 得涅槃樂。
無數千萬， 那由他天， 習欲墮落，
受地獄苦。 欲火刀毒， 求樂應捨，
常應捨欲， 地獄之因。 未見有人，
不為欲使， 無有習欲， 不受苦惱。
是故捨欲， 莫生心念， 一切諸欲，
如火熾然。

