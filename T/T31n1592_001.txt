大正新脩大藏經數位版, No. 1592 攝大乘論

攝大乘論卷上


彼依智相依， 彼因及彼果，
彼三界差別， 彼果及除滅，
智及上妙乘， 至於勝進修。
彼說餘處所無有， 此見勝因上菩提，
佛語說於大乘中， 十句勝說於此經。


無始已來性， 一切法所依，
有彼諸道差， 及令得涅槃。


一切諸法家， 彼識一切種，
故說為家識， 聰明者乘此。


阿陀那識最微深， 喻如水波於諸子，
我不為凡言說此， 莫執取以之為我。


雜染障無明， 同法及諸五，
三昧或勝事， 說中應誠患。
無想而起我， 生順行無窮，
近順起我相， 一切是不成。
離染無心事， 二三是相違，
彼無一切處， 執成我等義。
心順正義故， 常順不相違，
一切是同行， 說無明不離。


內外不分明， 而說相順事，
彼一切真實。 說為六種子，
空及同諸大， 彼亦說隨順，
定而忘諸緣， 及自果將來。
彼見而無記， 或順彼無餘，
薰彼非餘處， 然彼是習相。
六無有順義， 二別相違故，
諸念無同故， 生餘隨順故。
內外諸種子， 彼說為生因，
不續取盡故， 自然壞遍故。


一是作緣識， 第二受果報，
分別受報者， 同發諸心爾。


一切諸法依， 如是彼諸識，
迭互作果事， 一切及因事。


菩薩淨心， 離諸五識， 離餘轉事，
心云何作？ 對治迴轉， 無量不成，
因果分別， 彼滅應順。 離子非事，
若取轉事， 彼事二無， 轉事不成。


難滅證縛， 說為同事， 行人亂心，
自念外壞。 淨不相違， 真實見淨，
佛戒清淨， 諸佛見淨。


妄念及妄想， 說為諸色識，
及無非色識， 有彼非餘者。


唯彼二種事， 行者入意識，
唯入彼心已， 彼力所成此。


遠至獨行故， 無身窟所依，
能調不調心， 我說為淨行。


本名無慧故， 多及不定故，
成彼自多身， 穢身相違故。
覺見諸法事， 及見染淨等，
如幻應當知， 及如虛空等。


他性既無， 成就一切， 無事常時，
於諸染淨。


幻等說故生， 妄計無有說，
於諸四淨中， 說為真實淨。


如諸法所無， 及如見非一，
如是法非法， 不二義所說。
彼一分事故， 亦說名為事，
二分不名事， 非事真實說。
如見非如有， 是故說為見，
如是彼亦見， 是故說為無。
自體自無故， 自事中不住，
取者本亦無， 故說為無性。
無性義故成， 上上依義故，
無生亦不滅， 永寂性滅故。


非實而作實， 顛倒中善住，
煩惱善染故， 得無上菩提。

