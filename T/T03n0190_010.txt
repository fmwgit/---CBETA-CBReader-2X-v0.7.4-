大正新脩大藏經數位版, No. 190 佛本行集經

佛本行集經卷第十


自恨我有大顛倒， 不值此當得道時，
空過一生無所聞， 豈非是我失大利。
我今年老根純熟， 死時將至不復奢，
念此生分得遭逢， 所以一喜一憂懼。
大王釋種方興盛， 誕此童子福德人，
一切諸苦逼世間， 此悉能令得安樂。


淨飯王心大歡喜， 以生福德太子故，
一切群臣皆聚集， 天下囚繫普放恩，
誕育既稱適本心， 慇重欲為作生法。
持彼百千乳牛犢， 皆金裝角銀飾蹄，
年齒悉壯毛色鮮， 各各從犢隨其後，
膚體充肥多乳汁， 一頭一捋得十斗，
更有無量種珍奇， 錢財穀帛諸雜物，
為令太子增益故， 布施於彼婆羅門。

