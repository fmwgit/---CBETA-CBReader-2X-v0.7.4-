大正新脩大藏經數位版, No. 882 佛說一切如來真實攝大乘現證三昧大教王經

佛說一切如來真實攝大乘現證三昧大教王經卷第二十三


我今次第當演說， 最上自印曼拏羅，
其相猶如金剛界， 此說名為寶祕密。
依大曼拏羅法用， 如次抨諸曼拏羅，
彼中應當依本儀， 周遍悉畫於佛印。
金剛界前復應畫， 寶加趺坐相如儀，
南方寶鬘西寶蓮， 北畫寶及寶圍繞。


金剛步出東漸布， 一切成就曼拏羅，
中畫金剛寶如儀， 及大金剛摩尼珠。
於彼周匝諸分位， 與寶相合畫諸印，
依其次第如法儀， 寶阿闍梨應遍畫。


以金剛步而漸進， 南布第二曼拏羅，
彼中當畫於寶珠， 及畫二眼而圓備。
於彼周匝諸分位， 如教所說依次第，
畫寶標幟悉具圓， 周遍及畫於本印。


以金剛步而漸進， 西布第三曼拏羅，
彼中應當依法儀， 畫寶蓮華而周遍。
於彼周匝諸分位， 如教所說依次第，
畫寶標幟悉具圓， 周遍及畫於本印。


以金剛步北漸布， 第四最上曼拏羅，
中畫寶雨相如儀， 及金剛寶悉圓備。
周匝復畫羯磨印， 一一皆如教所說，
畫寶標幟依法儀， 於諸分位如次第。


入金剛寶三摩地， 想空中畫金剛寶，
其寶復置自額間， 想已定成自在者。
當結勝三昧印契， 想空中畫金剛寶，
其寶復置灌頂處， 想已即得寶灌頂。
入大法寶三摩地， 想空中畫金剛寶，
於智寶處依法安， 想已得成大法主。
依法當結羯磨印， 想空中畫金剛寶，
其寶置自分位中， 想已得成羯磨主。


結彼大印當觀想， 大金剛寶現心中，
其寶想已如本儀， 即得最上灌頂法。
妙等引心當觀想， 金剛寶在於額間，
結寶金剛印如儀， 隨處得成自在者。
入金剛寶三摩地， 想金剛寶在舌端，
觀想諦心如本儀， 即得灌頂法王位。
妙等引心當觀想， 金剛寶在於頂中，
結彼羯磨印如儀， 即成自在者事業。


依法想畫像已， 自身即是金剛寶，
如教觀想大印成， 即得成就自在者。
依法想畫像已， 即是無上金剛寶，
觀想薩埵金剛尊， 即得眾三昧主宰。
依法想畫像已， 自身即是金剛寶，
如教觀想法印成， 決定得為法中主。
依法想畫像已， 即是無上金剛寶，
觀想羯磨印契成， 即得羯磨勝主宰。


所有金寶或銀寶， 觀想即成金剛寶，
餘寶所成亦復然， 想現於心得灌頂。
所有金寶或餘寶， 即是無上金剛寶，
依法想現於額間， 即得國王大財寶。
所有金寶或餘寶， 觀想即是金剛寶，
依法想在於口中， 想已即得語自在。
所有金寶或餘寶， 觀想即是金剛寶，
依法想在於頂中， 即得一切羯磨主。


依法想大金剛寶， 彼寶即是出生門，
入已當得大印成， 觀想如應獲成就。
最勝三昧寶印契， 勝三昧即出生門，
彼印結已得法成， 於一切處獲灌頂。
依法結大金剛寶， 法印觀想亦如應，
彼寶即是出生門， 想已當得勝成就。
羯磨寶印依法結， 彼印即是出生門，
如教結已即得成， 無上羯磨勝印契。


頭指作寶金剛牙， 中指無名及小指，
相合舒展依本儀， 安頂上得勝成就。
二羽相合金剛縛， 以二頭指相鉤結，
大指無名如金剛， 眉間旋轉得灌頂。
依彼寶金剛法用， 頭指上節合如門，
即以此印旋轉時， 當得最上灌頂法。
依彼法金剛法用， 即以大指及頭指，
相結旋向於額間， 即得大法妙灌頂。
羯磨金剛二羽合， 額間依法作旋轉，
即成一切灌頂鬘， 安已當得大灌頂。
寶出生印勝三昧， 從金剛界所出生，
結如寶相安額間， 安已即得大灌頂。
以二大指相鉤結， 次二頭指而相合，
頭指復作如寶門， 成印得大金剛寶。
二羽相合金剛縛， 次復遍舒其寶拳，
以二中指如寶形， 即得寶鬘灌頂法。
二羽相合金剛縛， 以二中指如寶形，
頭指無名指悉開， 作蓮華相得成就。
復二中指如寶形， 自餘諸指皆上起，
觀想寶印法如然， 即得善妙眷屬聚。
二羽相合金剛縛， 中指大指二相合，
無名小指二各竪， 安口成印當得寶。
即此頭指如金剛， 便以頭指作鉤相，
頭指執頭指箭形， 後復齊掌施歡喜。
又二中指如寶形， 二頭指作微屈相，
二無名指內如門， 復以二大指內覆，
即此日輪順旋轉， 舒臂還置於頂上，
成寶瓔珞勝旛幢， 後復相合笑處散。
二羽相合金剛縛， 大指無名指面仰，
此印想成蓮華形， 復二中指如寶相，
即此小指施願相， 成印金剛劍法用，
是印還作金剛輪， 即此後於口邊散。
寶金剛牙頭指作， 自餘諸指悉展舒，
是印當於頂間安， 即能雨諸珍寶雨。
即此金剛寶法用， 寶相安心而善護，
頭指如執寶牙形， 中指相合為拳相。


此如是等諸大印， 悉以金剛縛相合，
祕密祕密次第成， 四倍成就即當得。
金剛祕密如教說， 非時不應結印契，
我今復說法印門， 其印次第當如是。


我今次第當演說， 最上自智曼拏羅，
其相猶如金剛界， 此說名為自寶智。
依大曼拏羅法用， 如次抨諸曼拏羅，
畫心標幟隨本儀， 法曼拏羅勝作用。


住三摩地依法畫， 金剛藏尊像等，
所求義利觀想成， 即得本尊言與寶。
住三摩地依法畫， 金剛藏尊像等，
所求義利觀想成， 即得本尊言與與。
住三摩地依法畫， 金剛藏尊像等，
等至想求正法門， 得本尊言與法智。
住三摩地依法畫， 金剛藏尊像等，
等至想求眾羯磨， 得本尊言與事業。


若在虛空若餘方， 妙等引心當觀想，
彼虛空藏大士尊， 所求義利得圓具。
若在虛空若餘方， 妙等引心當觀想，
彼虛空藏大士尊， 所求妙寶得出生。
若在虛空若餘方， 妙等引心當觀想，
彼虛空藏大士尊， 所求正法得具足。
若在虛空若餘方， 妙等引心當觀想，
彼虛空藏大士尊， 所求羯磨藏成就。


於心想畫金剛藏， 妙等引心而諦觀，
若或心有動搖時， 即得本尊施財寶。
於額想畫金剛藏， 亦然依法而諦觀，
若或頭有動搖時， 即得本尊與灌頂。
口中想現金剛藏， 亦然依法而諦觀，
若或口想作開時， 得本尊施語成就。
頂中想現金剛藏， 依法安布而諦觀，
若或頂有光現時， 即得騰空而行往。


所有金剛藏大印， 妙等引心當觀想，
願施我求成就門， 即得伊梨寶成就。
虛空藏尊三昧印， 妙等引心依法結，
願施我求灌頂門， 即得彌梨寶灌頂。
金剛藏尊三摩地， 妙等引心當觀想，
願施我求正法門， 即得唧梨寶正法。
虛空藏勝羯磨印， 妙等引心依法結，
願施我求眾珍寶， 即得枳梨寶成就。


蓮華金剛杵相合， 觀想即是金剛藏，
若在虛空若餘方， 常得最上成就法。
蓮華金剛杵相合， 觀想即是金剛藏，
彩畫嚴麗想如儀， 即得本尊施灌頂。
蓮華金剛杵相合， 觀想即是金剛藏，
彼所愛者善愛成， 一切世間皆敬愛。
蓮華金剛杵相合， 觀想即是金剛藏，
如塵影像滿虛空， 決定得諸成就法。

