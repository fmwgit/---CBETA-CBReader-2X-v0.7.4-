大正新脩大藏經數位版, No. 2122 法苑珠林

法苑珠林卷第二十


我禮一切佛 調御無等雙
丈六真法身 亦禮於佛塔
生處得道處 法輪涅槃處
行住坐臥處 一切皆悉禮
諸佛不思議 妙法亦如是
能信及果報 亦不可思議
能以此祇夜 讚歎如來者
於千萬億劫 不墮於惡道


命如風中燈 不知滅時節
今日復明日 不覺死輕至
冥冥從業緣 不知生何道


我今盧舍那 方坐蓮華臺
周匝千華上 復現千釋迦
一華百億國 一國一釋迦
各坐菩提樹 一時成佛道


若有善男子 若有善女人
受持此佛名 生生世世中
得他人愛敬 光明威力大
生處為人尊 於後得成佛


若有人得聞 說是諸佛名
即得無量福 如為寶月說
我禮是諸佛 今現在十方
其有稱名者 即得不退轉


若欲禮佛者 過去及當來
說於現在中 當觀於空法
若欲禮佛者 過去及當來
現在及諸佛 當計於無我
善業以先禮 最初無過者
空無解脫門 此是禮佛義
若欲禮佛者 當來及過去
當觀空無法 此名禮佛義


稽首三寶 歸誠十方 瞻仰尊敬
益福除殃 機路異色 慈誘同芳
隱顯相發 化應無彊 雖生茲土
感赴殊鄉 觀禮欣慶 福祚彌長
法性無二 縱隔何傷 虔誠一拜
周遍難量

