大正新脩大藏經數位版, No. 2076 景德傳燈錄

景德傳燈錄卷第二


入道不通理 復身還信施
汝年八十一 此樹不生耳


本對傳法人 為說解脫理
於法實無證 無終亦無始


於法實無證 不取亦不離
法非有無相 內外云何起


稽首大慈父 和南骨血母
我今欲出家 幸願哀愍故


心地本無生 因地從緣起
緣種不相妨 華果亦復爾


有種有心地 因緣能發萌
於緣不相礙 當生生不生


性上本無生 為對求人說
於法既無得 何懷決不決


言下合無生 同於法界性
若能如是解 通達事理竟


泡幻同無礙 如何不了悟
達法在其中 非今亦非古


心隨萬境轉 轉處實能幽
隨流認得性 無喜復無憂


認得心性時 可說不思議
了了無可得 得時不說知


一法一切法 一切一法攝
吾身非有無 何分一切塔


正說知見時 知見俱是心
當心即知見 知見即于今


聖人說知見 當境無是非
我今悟真性 無道亦無理


真性心地藏 無頭亦無尾
應緣而化物 方便呼為智


心地生諸種 因事復生理
果滿菩提圓 華開世界起

