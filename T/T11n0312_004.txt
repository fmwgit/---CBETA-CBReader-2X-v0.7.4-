大正新脩大藏經數位版, No. 312 佛說如來不思議祕密大乘經

佛說如來不思議祕密大乘經卷第四

仁者聽法淨信心， 經百劫中極難得。
今此人中仙出世， 宣說正法寂靜道，
我今近彼善逝尊， 由聞法故生善趣，
聞正法已破惡趣， 聞正法已善趣生，
由聞法故煩惱除， 心得清涼最上樂。
空中說是伽陀時， 此大地中六震動，
天人空中出妙聲， 大雨眾華生悅意：
若人得見佛大師， 彼功德說不能盡，
應當頂禮二足尊， 合掌諦誠而恭信。
彼佛能知人心意， 如其所應為說法。
聞法三十六俱胝， 人皆住勝菩提道；
復有三百俱胝人， 獲得最上淨法眼；
一切皆生厭離心， 歸佛出家依正教。
又四俱胝那庾多， 人受淨戒作佛事，
聽法供養佛世尊， 作已各還於本處。

諸佛出世得何利？ 總聚人間利復深。

