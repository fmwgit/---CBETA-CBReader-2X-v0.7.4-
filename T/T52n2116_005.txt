大正新脩大藏經數位版, No. 2116 辯偽錄

辯偽錄卷第五


功成積劫印紋端 不是南山得恐難
眼覩數重金色潤 子擎一片玉光寒
煉時百火精神透 藏處千年瑩彩完
定果熏修真祕密 信心莫作等閑看


金骨靈牙體可誇 毫光一道透雲霞
鐵鎚任打徒勞力 百火焚燒色轉加
歷代君王曾供養 累朝天子獻香華
年年只聞開舍利 何曾頂戴老君牙


三皇揜質皆歸土 五帝潛形已化塵
夫子域中誇是聖 老聃世上亦言真
埋軀秖見空遺塚 何處將身示後人
惟有吾師金骨在 曾經百鍊色常新

