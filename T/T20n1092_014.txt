大正新脩大藏經數位版, No. 1092 不空羂索神變真言經

不空羂索神變真言經卷第十四


不善善法中， 疑為惡中惡，
疑故不勤求， 二諦諸勝法。
諭愚商賈者， 海陸遇真寶，
疑惑無識解， 不採無價珍。
遇斯不空法， 疑惑亦復耳，
若斯生疑惑， 魔枷獄吏縛。
亦如師子王， 摑攥諸小獸，
不能得解脫， 疑惑亦如是。
菩提與生死， 二定真有法，
二中若生疑， 聾瞽無慧眼。
若有智慧者， 應生清信心，
唯然修誦持， 大悲解脫門。
譬商智慧者， 財履於坦路，
純逐勝利道， 計獲多財果。

