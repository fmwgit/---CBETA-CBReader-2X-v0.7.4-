大正新脩大藏經數位版, No. 125 增壹阿含經

增壹阿含經卷第五十


一切行無常， 生者必有盡，
不生則不死， 此滅為最樂。


若起若復坐， 寤寐無有歡，
設我眠睡時， 然後乃無欲。


汝今故為樂， 於眠無念想，
我今興欲念， 如似打戰鼓。


設復打戰鼓， 猶有休息時，
我欲馳速疾， 如水流不停。


如水漂大木， 猶有休息時，
我恒思想欲， 如殺象不眴。


汝等猶閑暇， 各能說斯偈，
我今不自知， 為存為亡乎？

