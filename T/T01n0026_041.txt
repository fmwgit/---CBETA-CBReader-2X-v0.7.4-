大正新脩大藏經數位版, No. 26 中阿含經

中阿含經卷第四十一


如我昔曾所聞， 三十二大人相，
於中求不見二， 尊沙門瞿曇身。
為有陰馬藏不？ 一切人尊深密，
云何為人最尊， 不現視微妙舌？
若尊有廣長舌， 唯願令我得見，
今實有疑惑心， 願調御決我疑。


謂汝昔曾所聞， 三十二大人相，
彼一切在我身， 滿具足最上正。
調御斷於我疑， 梵志發微妙信。
至難得見聞， 最上正盡覺。
出世為極難， 最上正盡覺，
梵志我正覺， 無上正法王。

梵志汝問事， 隨本意所思。
彼彼諸問事， 我為汝斷疑。
世尊已許問， 梵志梵摩故，
便問世尊事， 隨本意所思：
云何為梵志， 三達有何義？
以何說無著， 何等正盡覺？

現世樂法故， 饒益為後世，


滅惡不善法， 立住擇梵行，
修習梵志正， 以此為梵志。
明達於過去， 見樂及惡道，
得無明盡說， 知是立牟尼。
善知清淨心， 盡脫婬怒癡，
成就於三明， 以此為三達。
遠離不善法， 正住第一義，
第一世所敬， 以此為無著。
饒益天及人， 與眼滅壞諍，
普知現視盡， 以此正盡覺。


呪火第一齋， 通音諸音本，
王為人中尊， 海為江河長，
月為星中明， 明照無過日，
上下維諸方， 及一切世間，
從人乃至天， 唯佛最第一。

