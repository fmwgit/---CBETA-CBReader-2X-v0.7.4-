大正新脩大藏經數位版, No. 2076 景德傳燈錄

景德傳燈錄卷第五


心地含諸種 普雨悉皆生
頓悟華情已 菩提果自成


即心名慧 即佛乃定 定慧等持
意中清淨 悟此法門 由汝習性
用本無生 雙修是正


即心元是佛 不悟而自屈
我知定慧因 雙修離諸物


生來坐不臥 死去臥不坐
元是臭骨頭 何為立功過


一切無心自性戒 一切無礙自性慧
不增不退自金剛 身去身來本三昧


五蘊幻身 幻何究竟 迴趣真如
法還不淨


禮本折慢幢 頭奚不至地
有我罪即生 亡功福無比


汝今名法達 勤誦未休歇
空誦但循聲 明心號菩薩
汝今有緣故 吾今為汝說
但信佛無言 蓮華從口發


心迷法華轉 心悟轉法華
誦久不明己 與義作讎家
無念念即正 有念念成邪
有無俱不計 長御白牛車


經誦三千部 曹谿一句亡
未明出世旨 寧歇累生狂
羊鹿牛權設 初中後善揚
誰知火宅內 元是法中王


自性具三身 發明成四智
不離見聞緣 超然登佛地
吾今為汝說 諦信永無迷
莫學馳求者 終日說菩提


大圓鏡智性清淨 平等性智心無病
妙觀察智見非功 成所作智同圓鏡
五八六七果因轉 但用名者無實性
若於轉處不留情 繁興永處那伽定


三身元我體 四智本心明
身智融無礙 應物任隨形
起修皆妄動 守住匪真精
妙言因師曉 終亡污染名


因守無常心 佛演有常性
不知方便者 猶春池執礫
我今不施功 佛性而見前
非師相授與 我亦無所得


不見一法存無見 大似浮雲遮日面
不知一法守空知 還如太虛生閃電
此之知見瞥然興 錯認何曾解方便
汝當一念自知非 自己靈光常顯見


無端起知解 著相求菩提
情存一念悟 寧越昔時迷
自性覺源體 隨照枉遷流
不入祖師室 茫然趣兩頭


無上大涅槃 圓明常寂照
凡愚謂之死 外道執為斷
諸求二乘人 目以無為作
盡屬情所計 六十二見本
妄立虛假名 何為真實義
唯有過量人 通達無取捨
以知五蘊法 及以蘊中我
外現眾色象 一一音聲相
平等如夢幻 不起凡聖見
不作涅槃解 二邊三際斷
常應諸根用 而不起用想
分別一切法 不起分別想
劫火燒海底 風鼓山相擊
真常寂滅樂 涅槃相如是
吾今彊言說 令汝捨邪見
汝勿隨言解 許汝知少分


心地含諸種 遇澤悉皆萌
三昧華無相 何壞復何成


四大無主復如水 遇曲逢直無彼此
淨穢兩處不生心 壅決何曾有二意
觸境但似水無心 在世縱橫有何事


見聞覺知無障礙 聲香味觸常三昧
如鳥空中只麼飛 無取無捨無憎愛
若會應處本無心 始得名為觀自在


見道方修道 不見復何修
道性如虛空 虛空何所修
遍觀修道者 撥火覓浮漚
但看弄傀儡 線斷一時休


道體本無修 不修自合道
若起修道心 此人不會道
棄却一真性 却入鬧浩浩
忽逢修道人 第一莫向道


推真真無相 窮妄妄無形
返觀推窮心 知心亦假名
會道亦如此 到頭亦只寧


善既從心生 惡豈離心有
善惡是外緣 於心實不有
捨惡送何處 取善令誰守
傷嗟二見人 攀緣兩頭走
若悟本無心 始悔從前咎


視生如在夢 夢裏實是鬧
忽覺萬事休 還同睡時悟
智者會悟夢 迷人信夢鬧
會夢如兩般 一悟無別悟
富貴與貧賤 更亦無別路


湘之南 潭之北 中有黃金充一國
無影樹下合同船 瑠璃殿上無知識


臥輪有伎倆 能斷百思想
對境心不起 菩提日日長


慧能沒伎倆 不斷百思想
對境心數起 菩提作麼長

