大正新脩大藏經數位版, No. 125 增壹阿含經

增壹阿含經卷第三十六


八難非一類， 令人不得道，
如今現在前， 世間不可遇。
亦當學正法， 亦莫失是處，
追憶過去等， 便生地獄中。
於是斷無欲， 思惟於正法，
久存於世間， 而無斷滅時。
於是斷無欲， 思惟於正法，
永斷生死原， 久存於世間。
以得於人身， 分別正真法，
諸不得果者， 必遊八難處。
今說有八難， 佛法之要行，
一難猶尚劇， 如板浮大海。
雖當離一難， 然可有此理，
設離一四諦， 永離於正道。
是故當專心， 思惟於妙理，
至誠聽正法， 便得無為處。


還活及黑繩， 等害二涕哭，
五逆阿鼻獄， 炎大炎地獄。
此名八地獄， 其中不可處，
皆由惡行本， 十六隔子圍。
然彼鐵獄上， 為火之所燒，
遍一由旬內， 熾火極熱盛。
四城四門戶， 其間甚平整，
又以鐵作城， 鐵板覆其上。


愚者常歡喜， 如彼光音天，
智者常懷懼， 猶如處地獄。


今觀毘舍離， 更後不復覩，
亦復更不入， 於是當別去。


莫與女交通， 亦莫共言語，
有能遠離者， 則離於八難。

