大正新脩大藏經數位版, No. 1421 彌沙塞部和醯五分律

五分律卷第二十五


善人共會易， 惡人善會難；
惡人共會易， 善人惡會難。


勿得効大龍， 大龍不可効；
以効大龍故， 食泥致死苦。


如人著革屣， 本欲護其足，
得熱燥急時， 而更反自傷；
世間愚惡人， 不念恩在己，
從師學技術， 而反誣之。


雖有利弓箭， 未曾落一發；
殺傷既狼藉， 如何不生悔？


我有此妙技， 弓箭應心手，
殺一輒生喜， 以何應致悔？
吾本行此路， 為人除怨害，
不自顧身命， 以成勇健名。


今是趣佛時， 若舉一步者，
利重千金施， 象馬所不及。


為遮風寒熱， 及障諸惡獸；
蔽防雨露塵， 亦除蚊虻患，
以施持戒人， 坐禪誦說法。
若聞解其義， 得盡諸苦源。


王施無前後， 仙人共諍之，
致使鬼神忿， 自招滅眷屬。
若隨愛行事， 智者所不譽，
以是應捨愛， 歡喜隨義說。


夫士之生， 斧在口中， 所以斫身，
由其惡言。 應毀反譽， 應譽反毀，
自受其殃， 終無有樂。
若以財利諍， 此惡未為大；
惡心向佛者， 斯乃為大惡。
阿浮有百千， 尼羅三十六，
惡意向賢人， 當墮此地獄。

