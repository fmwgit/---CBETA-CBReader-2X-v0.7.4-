大正新脩大藏經數位版, No. 1596 攝大乘論釋論

攝大乘論釋論卷第二


外內不明二， 世數第一義，
此一切種子， 當知有六種，
剎那及俱有， 與彼相隨轉，
決定及待緣， 亦引生自果，
堅無記可熏， 與能熏相合，
異此不可熏， 是為熏習相。
六識無相合， 三差別相違，
二念不俱有， 餘生例應爾。
此外內種子， 有生及有引，
枯死由引因， 自體後邊滅。


外種無熏習， 內種則不然，
聞等無熏習， 果生非道理。
已作及未作， 失得相違過，
外種內為緣， 以內熏故生。


第一謂緣識， 第二受用識，
諸心法所扶， 了別此受用。


諸法依識住， 識依法亦爾，
各各互為因， 亦恒互為果。

