大正新脩大藏經數位版, No. 99 雜阿含經

雜阿含經卷第四十九


大力自在樂， 所求無不得，
何復勝於彼， 一切所欲備？


大力自在樂， 彼則無所求，
若有求欲者， 是苦非為樂，
於求已過去， 是則樂於彼。


久見婆羅門， 逮得般涅槃，
一切怖已過， 永超世恩愛。


車從何處起？ 誰能轉於車？
車轉至何所， 何故壞磨滅？


車從諸業起， 心識能於車，
隨因而轉至， 因壞車則亡。


久見婆羅門， 逮得般涅槃，
一切怖已過， 永超世恩愛。


人生子為樂， 世間有子歡，
父母年老衰， 子則能奉養，
瞿曇何故說， 生子為不善。


當知恒無常， 純空陰非子，
生子常得苦， 愚者說言樂。
是故我說言， 生子非為善，
非善為善像， 念像不可念。
實苦貌似樂， 放逸所踐蹈。


久見婆羅門， 逮得般涅槃，
一切怖已過， 永超世恩愛。


云何數所數？ 云何數不隱？
云何數中數？ 云何說言說？


佛法難測量， 二流不顯現，
若彼名及色， 滅盡悉無餘，
是名數所數， 彼數不隱藏，
是彼數中數， 是則說名數。


久見婆羅門， 逮得般涅槃，
一切怖已過， 永超世恩愛。


何物重於地？ 何物高於空？
何物疾於風？ 何物多於草？


戒德重於地， 慢高於虛空，
憶念疾於風， 思想多於草。


久見婆羅門， 逮得般涅槃，
一切怖已過， 永超世恩愛。


何戒何威儀？ 何得何為業？
慧者云何住？ 云何往生天？


遠離於殺生， 持戒自防樂，
害心不加生， 是則生天路。
遠離不與取， 與取心欣樂，
斷除賊盜心， 是則生天路。
不行他所受， 遠離於邪婬，
自受知止足， 是則生天路。
自為己及他， 為財及戲笑，
妄語而不為， 是則生天路。
斷除於兩舌， 不離他親友，
常念和彼此， 是則生天路。
遠離不愛言， 軟語不傷人，
常說淳美言， 是則生天路。
不為不誠說， 無義不饒益，
常順於法言， 是則生天路。
聚落若空地， 見利言我有，
不行此貪想， 是則生天路。
慈心無害想， 不害於眾生，
心常無怨結， 是則生天路。
苦業及果報， 二俱生淨信，
受持於正見， 是則生天路。
如是諸善法， 十種淨業跡，
等受堅固持， 是則生天路。


久見婆羅門， 逮得般涅槃，
一切怖已過， 永超世恩愛。


何法命不知？ 何法命不覺？
何法鏁於命？ 何法為命縛？


色者命不知， 諸行命不覺，
身鏁於其命， 受縛於命者。


色者非為命， 諸佛之所說，
云何而得熟？ 於彼甚深藏，
云何段肉住？ 云何知命身？


迦羅邏為初， 迦羅邏生胞，
胞生於肉段， 肉段生堅厚，
堅厚生肢節， 及諸毛髮等，
色等諸情根， 漸次成形體，
因母飲食等， 長養彼胎身。


善學微妙說， 習近諸沙門，
獨一無等侶， 正思惟靜默。


善學微妙說， 習近諸沙門，
獨一無等侶， 寂默靜諸根。


何人應同止？ 何等人共事？
應知何等法， 是轉勝非惡？


與正士同止， 正士共其事，
應知正士法， 是轉勝非惡。


彼當至究竟， 如蚊依從草，
若得正繫念， 一心善正受。


彼當到彼岸， 如魚決其網，
禪定具足住， 心常致喜樂。


供養於如來， 歡喜常增長，
欣樂正法律， 不放逸隨學。


若如是說法， 防護不放逸，
以不放逸故， 不隨魔自在。


憒亂之處所， 黠慧者能覺，
禪思覺所覺， 牟尼思惟力。


了知憒亂法， 正覺得涅槃，
若得正繫念， 一心善正受。


舍利弗多聞， 明智平等慧，
持戒善調伏， 得不起涅槃，
持此後邊身， 降伏於魔軍。


未曾遠遊行， 而得世界邊，
無得世界邊， 終不盡苦邊。
以是故牟尼， 能知世界邊，
善解世界邊， 諸梵行已立。
於彼世界邊， 平等覺知者，
是名賢聖行， 度世間彼岸。


比丘專至心， 常修行厭離，
於初夜後夜， 思惟善自攝，
見聞其所說， 不墮於地獄。


厭離於黑闇， 心常自攝護，
永離於世間， 言語諍論法。
從如來大師， 稟受沙門法，
善攝護世間， 不令造眾惡。


斷截椎打殺， 供養施迦葉，
不見其為惡， 亦不見為福。


我說彼尼乾， 外道若提子，
出家行學道， 長夜修難行。
於大師徒眾， 遠離於妄語，
我說如是人， 不遠於羅漢。


死瘦之野狐， 常共師子遊，
終日小羸劣， 不能為師子。
尼乾大師眾， 虛妄自稱嘆，
是惡心妄語， 去羅漢甚遠。


精勤棄闇冥， 常守護遠離，
深著微妙色， 貪樂於梵世。
我教化斯等， 令得生梵天。


精勤棄闇冥， 守護於遠離，
深著微妙色， 貪樂於梵世。
當教化斯等， 令得生梵天。


若諸所有色， 於此及與彼，
或復虛空中， 各別光照耀。
當知彼一切， 不離魔魔縛，
猶如垂鈎餌， 鉤釣於遊魚。


精勤棄闇冥， 守護於遠離，
深著微妙色， 貪樂於梵天。
當教化斯等， 令得生梵天。
是故我說偈：


若諸所有色， 於此及與彼，
或復虛空中， 各別光照耀。
當知彼一切， 不離魔魔縛，
猶如垂鈎餌， 鈎釣於遊魚。


斷除於一切， 有身愛貪想，
令此善護者， 除一切妄語。
若欲斷欲愛， 應供養大師。
斷除三有愛， 破壞於妄語。
已斷於見貪， 應供養大師。
王舍城第一， 名毘富羅山。
雪山諸山最， 金翅鳥中名。
八方及上下， 一切眾生界，
於諸天人中， 等正覺最上。


殺何得安眠？ 殺何得善樂？
為殺何等人， 瞿曇所讚嘆？


若殺於瞋恚， 而得安隱眠，
殺於瞋恚者， 令人得歡喜。
瞋恚為毒本， 殺者我所歎，
殺彼瞋恚已， 長夜無憂患。


明照有幾種， 能照明世間，
唯願世尊說， 何等明最上？


有三種光明， 能照耀世間，
晝以日為照， 月以照其夜。
燈火晝夜照， 照彼彼色像，
上下及諸方， 眾生悉蒙照。
人天光明中， 佛光明為上。


為婆羅門事， 學斷莫疲惓，
斷除諸愛欲， 不求受後身。


婆羅門無事， 所作事已作，
乃至不得岸， 晝夜常勤跪。
已到彼岸住， 於岸復何跪，
此是婆羅門， 專精漏盡禪。
一切諸憂惱， 熾然永已斷，
是則到彼岸， 涅槃無所求。


斷幾捨幾法？ 幾法上增修？
超越幾積聚， 名比丘度流？


斷五捨於五， 五法上增修，
超五種積聚， 名比丘度流。


所學為甚難， 具足戒三昧，
遠離於非家， 閑居寂靜樂。


得所難得學， 具足戒三昧，
晝夜常專精， 修習意所樂。


難住正受住， 諸根心決定，
能斷死魔縻， 聖者隨欲進。


難涉之嶮道， 當行安樂進，
非聖墮於彼， 足上頭向下。
賢聖乘正直， 嶮路自然平。


貪恚何所因， 不樂身毛竪，
恐怖從何起， 覺想由何生？
猶如鳩摩羅， 依倚於乳母。


愛生自身長， 如尼拘律樹，
處處隨所著， 如榛綿叢林。
若知彼因者， 發悟令開覺，
度生死海流， 不復更受有。


聞瞿曇大智， 無障礙知見，
何所住何學， 不遭他世惡？


攝持身口意， 不造三惡法，
處在於居家， 廣集於群賓。
信惠財法施， 以法立一切，
住彼學彼法， 則無他世畏。


誰度於諸流， 晝夜勤不懈，
不攀無住處， 云何不沒溺？


一切戒具足， 智慧善正受，
內思惟正念， 能度難度流，
不染此欲想， 超度彼色愛，
貪喜悉已盡， 不入於難測。


比丘修正念， 其心善解脫，
晝夜常勤求， 懷有諸功德。
了知於世間， 滅除一切有，
比丘得無憂， 心無所染著。


比丘守正念， 其心善解脫，
晝夜常勤求， 逮得離塵垢。
曉了知世間， 於塵離塵垢，
比丘無憂患， 心無所染著。


賢德有正念， 賢德常正念，
正念安隱眠， 此世及他世。
賢德有正念， 賢德常正念，
正念安隱眠， 其心常寂止。
賢德有正念， 賢德常正念，
正念安隱眠， 捨降伏他軍。
賢德有正念， 賢德常正念，
不殺不教殺， 不伏不教伏。
慈心於一切， 心不懷怨結。


若復婆羅門， 於自所得法，
得到於彼岸。 若一毘舍遮，
及與摩鳩羅， 皆悉超過去。
若復婆羅門， 於自所行法，
一切諸受覺， 觀察皆已滅。
若復婆羅門， 自法度彼岸，
一切諸因緣， 皆悉已滅盡。
若復婆羅門， 自法度彼岸，
一切諸人我， 皆悉已滅盡。
若復婆羅門， 自法度彼岸，
於生老病死， 皆悉已超過。


畢陵伽鬼子， 汝今莫得啼，
當聽彼比丘， 誦習法句偈。
若知法句者， 能自護持戒，
遠離於殺生， 實言不妄語，
能自捨非義， 解脫鬼神道。


汝富那婆藪， 欝多羅莫啼，
令我得聽聞， 如來所說法。
非父母能令， 其子解脫苦，
聞如來說法， 其苦得解脫。
世人隨愛欲， 為眾苦所迫，
如來為說法， 令破壞生死。
我今欲聞法， 汝等當默然，
時富那婆藪， 鬼女欝多羅。
悉受其母語， 默然而靜聽，
語母言善哉， 我亦樂聞法。
此正覺世尊， 於摩竭勝山，
為諸眾生類， 演說脫苦法。
說苦及苦因， 苦滅滅苦道，
從此四聖諦， 安隱趣涅槃。
母今但善聽， 世尊所說法。


奇哉智慧子， 善能隨我心，
汝富那婆藪， 善歎佛導師。
汝富那婆藪， 及汝欝多羅，
當生隨喜心， 我已見聖諦。


善哉摩尼遮， 住摩伽陀國，
摩伽陀國人， 所求悉如願。
云何於此世， 常得安樂住？
後世復云何， 而得生天樂？


莫放逸慢恣， 用摩尼鬼為，
若自修所作， 能得生天樂。


何道趣安樂？ 當修何等行，
此世常安隱， 後世生天樂？


布施善調心， 樂執護諸根，
正見修賢行， 親近於沙門。
以正命自活， 他世生天樂，
何用三十三， 諸天之苦網。
但當一其心， 斷除於愛欲，
我當說離垢， 甘露法善聽。


一切貪恚心， 以何為其因，
不樂身毛竪， 恐怖從何起？
意念諸覺想， 為從何所起，
猶如新生兒， 依倚於乳母。


愛生自身長， 如尼拘律樹，
展轉相拘引， 如籐綿叢林，
若知彼所因， 當令鬼覺悟，
度生死海流， 不復重增有。

