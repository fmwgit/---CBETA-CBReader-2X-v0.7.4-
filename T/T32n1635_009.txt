大正新脩大藏經數位版, No. 1635 大乘寶要義論

大乘寶要義論卷第九


三千大千世界中， 我所宣說諸經典，
種種文句皆一義， 故復不能周遍說。
乃至一切諸如來， 及廣宣說多種法，
於一句中修學已， 一切修習得成就。
一切諸法皆空性， 若人於義明解了，
此句義中學所成， 而諸佛法不難得。
於甚深法能信解， 獲得一切勝福生，
諸有世間出世間， 辦所作事至成佛。

