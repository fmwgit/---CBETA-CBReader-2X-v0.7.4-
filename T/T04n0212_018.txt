大正新脩大藏經數位版, No. 212 出曜經

出曜經卷第十八

今欲自悔過， 久來所作罪。

自歸大聖雄， 欲覲尊沙門，


人前為惡， 以善滅之， 是照世間，
如月雲消。


人前為惡， 以善滅之， 世間愛著，
念空其義。


少壯捨家， 盛修佛教， 是照世間，
如月雲消。


少壯捨家， 盛修佛教， 世間愛著，
念空其義。


生不施惱， 死而不慼， 是見道悍，
應中勿憂。


生不施惱， 死而不慼， 是見道悍，
在親獨明。


斷濁黑法， 學惟清白， 渡淵不反，
棄猗行止， 不復染樂， 欲斷無憂。


愛欲意為田， 婬怒癡為種，
故施度世者， 得福無有量。


猶如穢惡田， 瞋恚滋蔓生，
是故當離恚， 施報無有量。


猶如穢惡田， 愚癡穢惡生，
是故當離愚， 獲報無有量。


猶如穢惡田， 憍慢滋蔓生，
是故當離慢， 獲報無有量。


猶如穢惡田， 貪欲為滋蔓，
是故當離貪， 獲報無有量。


六增上王， 染為染首， 無染則離，
染者謂愚。


骨幹以為城， 肉血而塗之，
根門盡開張， 結賊得縱逸。


有緣則增苦， 觀彼三因縛，
滅之由賢眾， 不從外愚除。


心淨得念， 無所貪樂， 已度癡淵，
如鴈棄池。


不修梵行， 少不積財， 愚者睡眠，
守故不造。


不修梵行， 少不積財， 如鶴在池，
守故何益？


莫輕小惡， 以為無殃， 水渧雖微，
漸盈大器， 凡罪充滿， 從小積成。


莫輕小善， 以為無福， 水渧雖微，
漸盈大器， 凡福充滿， 從纖纖積。


猶如人渡河， 縛筏而牢固，
彼謂渡不渡， 聰叡乃謂渡。


佛世尊已渡， 梵志渡彼岸，
比丘入淵浴， 聲聞縛牢筏。


是泉何用？ 水恒停滿， 拔愛根本，
復欲何望？


水人調船， 弓師調角， 巧匠調木，
智人調身。


猶如深泉， 表裏清徹， 聞法如是，
智者歡喜。


猶如深泉， 表裏清徹， 聞法如是，
智者歡喜。


忍心如地， 不動如安明，
澄如清泉， 智者無亂。

