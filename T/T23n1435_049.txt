大正新脩大藏經數位版, No. 1435 十誦律

十誦律卷第四十九


妄語墮地獄， 及餘作重罪，
是惡不善人， 後俱受罪報。
夫人生世間， 斧在口中生，
以是自斬身， 斯由作惡言。
應呵而讚歎， 應讚歎而呵，
口過故得衰， 衰故不受樂。
如奄失財物， 是衰為尠少，
惡口向善人， 是衰重於彼。
尼羅浮地獄， 其數有十萬，
阿浮陀地獄， 三十六及五。
惡心作惡言， 輕毀聖人故，
壽終必當墮， 如是地獄中。


比丘未得道， 自說言得道，
天人中大賊， 極惡破戒人，
是癡人身壞， 當墮地獄中。

