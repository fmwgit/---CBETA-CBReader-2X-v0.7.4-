大正新脩大藏經數位版, No. 946 大佛頂廣聚陀羅尼經

大佛頂無畏佛頂經卷第二


一切成就法最勝， 所作無疑定成就，
一切眾罪皆消滅， 一切所行皆最勝。
天龍諸鬼及人間， 所說如上勝功德，
皆由呪力及眼藥， 威德顯現無過上。


一切眼闇皆清淨， 目淨修廣若青蓮，
眼中所見諸眾生， 降伏受樂隨歡喜。
比丘淨行及四眾， 若男若女及王妃，
若眼曾覩皆歡喜。 如上功能諸變現，
皆由佛頂及眼藥， 道引成辨諸功德。

