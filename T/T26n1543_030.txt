大正新脩大藏經數位版, No. 1543 阿毘曇八犍度論

阿毘曇八揵度論卷第三十


邪見斷垢淨， 無因無智見，
智力無精進， 作七士身因；
四本緣豪無， 無因自亦他，
我作作無因， 此彼我六見；
欲樂及諸禪， 空有無非風，
我作亦有慢， 若得若當得，
故說是見品。


我造眾生， 他亦有造； 一一無有見，
不觀此是箭。


若得若當得， 二塵雜俱散， 異學戒 諸學，
諸持戒諸活， 諸梵活諸養全。


視者視時視， 不視時亦視，
不視者亦視， 不視視亦視。


不應捶婆羅門， 亦不放婆羅門，
不是捶婆羅門， 亦不是放婆羅門。


捐捨於父母， 亦王及二學，
捨邦土翼從， 無礙過梵志。


捐捨於父母， 亦王及二學，
已害於五虎， 彼謂之清淨。


愛為生士， 彼心馳走， 人因生死，
彼苦大畏。


六增上王， 染著諸塵， 非染無污，
染謂之愚。


若已盡不生， 已盡不將隨，
彼佛無量行， 無迹何迹將。


若叢染枝灑， 無愛可將隨，
彼佛無量行， 無迹何迹將？


已截繩束高， 亦意等相依，
覺為已度塹， 彼是世梵志。


一本二展轉， 三垢五彌廣，
諸海十二轉， 文尼度沃焦。


諸餘惡趣， 今世後世， 彼無明本，
慳貪等生。


不信不往知， 若那羅斷際，
害婬捨離婬， 彼是無上士。


諸三十六水， 意流有倍， 順流二見，
由婬覺出。


棄身惡行， 及口惡行， 棄意惡行，
諸穢雜想。


知身如聚沫， 覺法如野馬，
斷魔華小華， 不往見死王。


守堂若彼此， 諸覺喜足我，
知世間興衰， 善心盡解脫。


脫若墮已墮， 貪餮復來還，
已逮安隱處， 樂往至樂所。


若無根無皮， 葉無況有枝，
彼猛縛解脫， 誰堪能誹謗？

