大正新脩大藏經數位版, No. 1566 般若燈論釋

般若燈論釋卷第十二


若謂眾因緣， 和合而果生；
是果先已有， 何須和合生？


若謂眾因緣， 和合而果生；
和合中無果， 何須和合生？


若謂眾因緣， 和合而有果，
是果應可取， 而實不可取。


若謂眾因緣， 和合無果者；
是則眾因緣， 與非因緣同。


與果作能已， 而因方滅者；
與因及滅因， 則便有二體。


若因未與能， 而因先滅者；
因滅而果起， 此果則無因。


若同時和合， 而能生果者；
能生及所生， 墮在一時中。


若未和合前， 已有果起者；
離彼因緣已， 果起則無因。


若因變為果， 因即有向去；
先有而復生， 則墮重生過。


為已滅生果？ 為未滅生果？
因滅者已壞， 云何能生果？


因果和合住， 云何得生果？
不與果和合， 何物能生果？


無有過去果， 與過去因合；
亦無未來果， 與已生因合。


已果及未因， 畢竟無和合；
未果及已因， 亦復無和合。


無有已生果， 與已未因合；
亦無已壞果， 與已未因合。


因若不和合， 云何能生果？
因若有和合， 云何能生果？


因中果若空， 云何能生果？
因中果不空， 云何能生果？


未起果不空， 不空則無滅；
以無起滅故， 果得不空過。


果不空不起， 果不空不滅；
以果不空故， 無起亦無滅。


果空云何起？ 果空云何滅？
以果是空故， 無起亦無滅。


因與果一者， 終無有是義；
因與果異者， 亦無有是義。


因果若一者， 能所則為一；
因果若異者， 因則同非因。


果若已有者， 何用從因生？
果若未有者， 因復何能生？


自體及眾緣， 和合不能生；
自體既不生， 云何能生果？


是故果不從， 緣合不合生；
以果無有故， 和合法亦無。


離成無有壞， 與俱亦無壞；
離壞無有成， 與俱亦無成。


離成則無壞， 云何得有壞？
離死則無生， 無壞何有成？


若成與壞俱， 云何當可得？
亦如生與死， 不可得同時。


若離壞有成， 云何當可得？
諸體上無常， 一切時中有。


成與壞同時， 云何而可得？
亦如生與死， 同時者不然。


成壞互共成， 此二無有成；
離此二互成， 二法云何成？


盡者無有起， 無盡亦無起；
有盡者無壞， 無盡亦無壞。


若離彼成壞， 則無有物體；
是成壞二法， 離物體亦無。


有成壞二法， 物體空不然；
有成壞二法， 體不空不然。


是成壞二法， 一體者不然；
是成壞二法， 異體者不然。


我常見物體， 有成亦有壞，
是故知體法， 定有而不空。


起者先已遮， 無起法亦遮；
見成者愚癡， 見壞者亦爾。


有體不生體， 亦不生無體；
無體不生體， 亦不生無體。


法體不自生， 亦不從他生，
亦無自他生， 今說何處生？


諸法有體者， 即墮斷常見；
當知所受法， 若常若無常。


起盡相續者， 由果及與因；
因滅而果起， 不斷亦不常。


是起盡相續， 由因及果者，
因滅而果起， 若斷及若常。


先有自體者， 後無則不然；
涅槃時便斷， 即有斷滅過。


死有者是滅， 取初有不然；
死有未滅時， 取初有不然。


是死有滅時， 能生初有者，
滅時是一有， 生時是異有。


滅時及生時， 取初有不然；
而此滅陰者， 後復還生耶？


如是三時中， 有相續不然；
若無三時者， 何有有相續？

