大正新脩大藏經數位版, No. 1451 根本說一切有部毘奈耶雜事

根本說一切有部毘奈耶雜事卷第三十八


我年二十九， 出家求善法；
又五十餘年， 專行戒定慧。
一心無散亂， 唯求於正理；
除斯真法外， 無別有沙門。


世尊涅槃時， 最勝娑羅樹，
低枝下垂蔭， 復散以名華。


諸行無常， 是生滅法； 生滅滅已，
寂滅為樂。


於一切世間， 生者皆歸死；
無常力最大， 諸行盡淪亡。
大師世間眼， 十力無與等；
化緣既周遍， 寂滅在雙林。


佛無出入息， 其心亦湛然；
世眼今已閉， 寂然安不動。
世尊十力具， 化盡入無餘；
見聞諸有情， 毛竪心驚怖。
汝心莫沈沒， 亦勿懷憂惱；
佛證真木叉， 譬如燈焰滅。


如來妙體歸圓寂， 自然火起燎餘身；
唯留內外一雙全， 所有千衣隨火化。

