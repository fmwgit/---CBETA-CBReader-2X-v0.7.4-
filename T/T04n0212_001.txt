大正新脩大藏經數位版, No. 212 出曜經

出曜經卷第一


所行非常， 為磨滅法， 不可恃怙，
變易不住。


所行非常， 謂興衰法， 夫生輒死，
此滅為樂。


以利輪劍， 殺害眾生， 恒知惠施，
無有善惡： 亡形不變， 身體中間，
利劍來往， 不傷其命： 地大恒在，
風界無著， 火受苦樂， 命根亦爾：
正使利劍， 通達來往， 亦不見有，
善惡之報： 設害父母， 無善惡報，
況當餘者， 而有其果？


何憙何笑， 念常熾然， 深蔽幽冥，
而不求錠？


何喜何笑， 念常熾然， 深蔽幽冥，
而不求錠？


諸有形器， 散在諸方， 骨色如鴿，
斯有何樂？


若如初夜， 識降母胎， 日涉遷變，
逝而不還。


晨所覩見， 夜則不現， 昨所瞻者，
今夕則無。 我今少壯， 無所恃怙，
少者亦死， 男女無數。


晨所覩見， 夜則不現， 昨所瞻者，
今夕則無。 我今少壯， 無所恃怙，
少者亦死， 男女無數。


諸老少壯， 及中間人， 漸漸以次，
如菓待熟。


或有在胎喪， 已生在外，
盛壯不免死， 老耄甘心受。
猶樹生狂花， 結實時希有，
志故必欲捨， 伺命召不忍。


命如菓待熟， 常恐會零落，
已生皆有苦， 孰能致不死？


命如菓待熟， 常恐會零落，
已生皆有苦， 孰能致不死？


譬如陶家， 埏埴作器， 一切要壞，
人命亦然。


猶如陶家， 埏埴作器， 一切要壞，
人命亦然。


猶如張綜， 以杼投織， 漸盡其縷，
人命如是。


猶如張綜， 以杼投織， 漸盡其縷，
人命如是。


猶如死囚， 將詣都市， 動向死道，
人命如是。


猶如死囚， 將詣都市， 動向死地，
人命亦然。


如河駛流， 往而不反， 人命如是，
逝者不還。

