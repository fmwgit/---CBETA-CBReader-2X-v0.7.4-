大正新脩大藏經數位版, No. 1580 瑜伽師地論釋

瑜伽師地論釋一卷


敬禮天人大覺尊， 福德智慧皆圓滿，
無上文義真妙法， 正知受學聖賢眾。
稽首無勝大慈氏， 普為利樂諸有情，
廣採眾經真要義， 略說五分瑜伽者。
歸命法流妙定力， 發起無著功德名，
能於聖者無勝海， 引出最極法甘露。
飡受美音自滿足， 復為饒益諸世間，
等注無窮字花雨， 榮潤牟尼如意樹。
此論殊勝若蓮花， 猶妙寶藏如大海，
具顯諸乘廣大義， 善釋其文無有遺。
於此瑜伽大論中， 我今隨力釋少分，
為令正法常無盡， 利益安樂諸含識。


五識相應意， 有尋伺等三，
三摩地俱非， 有心無心地，
聞思修所立， 如是具三乘，
有依及無依， 是名十七地。

