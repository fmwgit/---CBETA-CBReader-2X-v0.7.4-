大正新脩大藏經數位版, No. 470 佛說文殊師利巡行經

佛說文殊師利巡行經


說過去未來、 現在世諸法，
言說非是義， 此非相無相。
若相若無相， 皆無所分別，
隨分別故得， 分別故無相。
若分別有為， 則分別涅槃，
彼二皆魔業， 黠慧如是知。
陰入界唯名， 不生滅無相，
若觀察分別， 彼則不觀察。
黠慧不分別， 行境界如空，
若分別則取， 不分別不取。
分別取則縛， 不分別則脫，
若知如是法， 彼人名智者。
如是人得盡， 名不分別智，
有智故說智， 智說二皆空。
若人如是知， 彼人名智者。
寶滿三千界， 布施所得福，
若人聞此法， 其福過於彼。
布施持戒忍， 神通無障礙，
億劫常修行， 不及聞此經。
若知此法門， 正遍知所說，
得聞此經已， 一切得如來。

