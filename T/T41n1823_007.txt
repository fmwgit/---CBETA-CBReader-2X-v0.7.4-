大正新脩大藏經數位版, No. 1823 俱舍論頌疏

俱舍論頌疏論本第七


說有四種緣 因緣五因性
等無間非後 心心所已生
所緣一切法 增上即能作


二因於正滅 三因於正生
餘二緣相違 而興於作用


心心所由四 二定但由三
餘由二緣生 非天次等故


大為大二因 為所造五種
造為造三種 為大唯一因


欲界有四心 善惡覆無覆
色無色除惡 無漏有二心


欲界善生九 此復從八生
染從十生四 餘從五生七
色善生十一 此復從九生
有覆從八生 此復生於六
無覆從三生 此復能生六
無色善生九 此復從六生
有覆生從七 無覆如色辨
學從四生五 餘從五生四


十二為二十 謂三界善心
分加行生得 欲無覆分四
異熟威儀路 工巧處通果
色界除工巧 餘數如前說


三界染心中 得六六二種
色善三學四 餘皆自可得


慧者說染心 現起時得九
善心中得六 無記唯無記

