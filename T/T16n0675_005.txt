大正新脩大藏經數位版, No. 675 深密解脫經

深密解脫經卷第五


種種諸法相， 我依一理說，
生於下劣解， 我說名二乘。
如聞聲分別， 而不知彼義，
故諸乘相違， 憍慢眾生諍。
知諸地妙相、 及諸願生處，
此勝相對治， 我說是大乘。


諸法本無染、 後時不清淨，
染及於清淨， 是諸法無我。
染身見有我， 生於我所相、
我染及清淨、 我見及以食。
若能如是知， 彼人離煩惱，
能得無染身， 是故名無為。

