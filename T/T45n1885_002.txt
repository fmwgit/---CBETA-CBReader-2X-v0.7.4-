大正新脩大藏經數位版, No. 1885 註華嚴經題法界觀門頌

華嚴七字經題法界觀三十門頌卷下


法界華嚴大道場 兼身在內讚歎不及
纖毫不動一齊彰 依正同現水月道場
古今殊異無來往 三世不遷目前可驗
延促何曾有短長 一念萬年體絕增減
主伴互參猶帝網 一多交涉卷舒自在
聖凡交徹類燈光 染淨融通殊無障礙
毘盧本絕多端相 光照無弘玄寂體一
青即青兮黃即黃 隨緣成德應物現形


露滴天地冷 夷門水月清
終南幽隱處 石虎嘯風生

