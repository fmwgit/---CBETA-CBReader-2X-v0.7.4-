大正新脩大藏經數位版, No. 423 僧伽吒經

僧伽吒經卷第三


我不求王位， 不求世財寶；
心懷無上願， 願成二足尊。
得寂滅涅槃， 至彼成如來；
為汝等說法， 令到涅槃城。
往昔作不善， 令我入王獄；
獄縛受諸苦， 罪報悉已盡。


最勝好福田， 一切田中勝，
世間無上尊。 增長諸佛子，
佛田最勝田， 能除諸怖畏。
大師善方便， 守護諸眾生，
住於涅槃界， 而示在世間，
令世間寂滅。 佛為無上師，
救護少眾生， 亦救老眾生，
三界諸眾生， 方便而度之。
閉諸地獄門， 及畜生、餓鬼；
此世得安樂， 他世亦安樂。


善哉！見善人， 善哉！見佛陀，
善哉！聞法者， 善哉！能敬僧，
善哉！此法門， 滅除一切惡。

