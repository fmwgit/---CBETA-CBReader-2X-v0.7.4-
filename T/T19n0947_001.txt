大正新脩大藏經數位版, No. 947 大佛頂如來放光悉怛多般怛羅大神力都攝一切呪王陀羅尼經大威德最勝金輪三昧呪品

大佛頂如來放光法卷第二


諸佛不思議， 所說法亦爾，
能信受持者， 福德常隨身，
恒諠修伽陀， 安樂人天眾。
我等願修業， 云何而建立，
今佛天龍神， 清淨之軌則？
云何令懺悔， 破滅於業障？
云何而供養， 降屈諸賢聖？
云何作歸依， 得佛哀加護？
云何發弘誓， 勸請及迴向？
云何教眾生， 彼此俱利益？
唯願大慈悲， 憐愍於一切，
廣為我等說， 受持之法要。


南謨一切三世諸佛， 南謨一切諸菩薩，
南謨聲聞獨覺等， 南無一切諸鬼神。
各各明聽我所勅， 今當宣說大神呪，
一切聞者當歡喜， 恭敬作禮至心聽。

