大正新脩大藏經數位版, No. 5 佛般泥洹經

佛般泥洹經卷下


彼為不生老， 亦為不死，
彼為不復會， 無有相逢憎。
彼為不復令， 愛欲相別離，
當為求方便， 令致得是處。
彼為是五陰， 以畢不復受，
亦不復為為， 有受是五陰。
苦為以盡畢， 有本亦以除，
當為求方便， 令致得是處。
佛為斷世間， 愛欲為以畢，
便名為忍， 亦捨所世間惱。
佛為自安， 亦致世間安隱，
但當為叉手， 當為謙禮佛。
佛為所說法， 為世間最明，
佛為最見道， 安隱無所礙。
亦為活天下， 令不復老死，
當何為世間， 人不受佛恩？
月為以出， 但為夜去冥，
日為以出， 但為晝作明，
電為以出， 但能照明雲，
佛明為以出， 令為明三界。
一切所河， 為無過崐崙河，
一切所大水， 為無過於海。
一切星宿明， 月最為明，
佛為世間， 天上天下最尊。
佛為以度世， 為施福至今，
佛為教誡行， 為至今分明。
亦為至今， 為佛弟子受行，
一切天亦人， 恭敬叉手行禮。

