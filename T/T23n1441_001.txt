大正新脩大藏經數位版, No. 1441 薩婆多部毘尼摩得勒伽

薩婆多部毘尼摩得勒伽卷第一


前頂禮世尊， 法王聖種生，
降伏諸惡行， 善調諸弟子，
毘尼為最勝， 我今說少分。
如樹根為本， 枝葉依彼增，
一切善法聚， 毘尼為根本。
大覺之所說， 如堤塘防水，
大駛流不壞， 如是毘尼堤，
防諸惡戒水。 佛及諸菩薩，
最為人中尊， 辟支佛清淨，
牟尼諸弟子， 應供阿羅漢，
亦說毘尼因， 以離諸有縛，
今離及當離， 皆住毘尼中，
離是無解脫， 是故精勤學。
聖眾和合住， 諸佛祕密藏，
在世常不滅， 法燈照世間，
離則不寂滅。

