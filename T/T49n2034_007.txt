大正新脩大藏經數位版, No. 2034 歷代三寶紀

歷代三寶紀卷第七譯經東晉


既已捨染樂 心得善攝不
若得不馳散 深入實相不
畢竟空相中 其心無所樂
若悅禪智慧 是法性無照
虛誑等無實 亦非停心處
仁者所得法 幸願示其要


本端竟何從 起滅有無際
一微涉動境 成此頹山勢
或想更相乘 觸理自生滯
因緣雖無主 開途非一世
時無悟宗匠 誰將握玄契
來問尚悠悠 相與期暮歲

