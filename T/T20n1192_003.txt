大正新脩大藏經數位版, No. 1192 妙吉祥平等祕密最上觀門大教王經

妙吉祥平等祕密最上觀門大教王經卷第三


既繫念已， 再入觀門， 先想頂內，
而作其壇。 即想安置， 頂內蓮華，
其華八葉。 於蓮華內， 想金剛地，
金剛地上， 想日月輪。 於日輪上，
想十二字， 月輪之上， 想十六字，
梵字之母。 出生諸法， 不可得故，
於月輪上， 想安唵字。 又觀唵字，
想為菩薩， 旋復而去， 十方世界，
隨意供養， 諸佛聖賢。 既供養已，
良久而來， 作輪子形。 復想一返，
為毘盧佛， 餘四方佛， 次第想安，
悉皆同等。 先想種智， 及想梵號，
兼想五印， 四波羅密， 准四佛作，
而居四隅， 坐三重座， 無其月輪。
下至明王， 悉皆如是。 已上九位，
居第一院。 內八菩薩， 想種智字，
及想密號， 兼想印契。 於第二院，
四門左右， 次第分布， 外十二尊。
十明王等， 亦想種智， 及其密號，
兼想菩薩， 所執獻物。 及想十方，
明王印相， 次第當說。


戒方背相鉤， 禪智捻忍願，
曲進伸力度， 檀慧似如鉤，
向左而成印。 以牙齧下脣，
斜目視於印， 左足似如鉤，
左脚斜直立， 而成鉤召契。


戒方進力背相鉤， 同前禪智捻忍願，
檀慧如前亦似鉤， 餘相並同東明王，
亦號名為鉤召印。


檀慧進力而相鉤， 禪智押戒忍方願，
印向左而安立勢， 餘相亦如東明王，
而號名為法定印。


戒方忍願合相鉤， 進力相鉤亦復耳，
禪智以峯自相拄， 檀慧而伸合額左，
餘相並同東明王， 號為降伏自在印。


檀慧背相鉤， 禪智捻忍願，
戒方進力竪， 心左而安置，
斜目而視之， 餘相同北方，
名為最勝印。


檀慧內相鉤， 戒方曲入掌，
忍願似微曲， 進力次微曲，
禪智亦微曲， 仰印而向口，
張口牙須現， 努目而視之，
闊足而正立， 號曰為口印。


禪智捻檀慧， 六度而直竪，
二羽而相交， 以右而押左，
努目而正視， 齧脣小偏立，
名為大力印。


二羽外相叉， 印相如淨地，
正齧於下脣， 努目正視印，
二足安立相， 似闊而正立，
號為無動印。


二羽內相叉， 禪智捻忍願，
進力峯相合， 仰峯而向下，
印左努目視， 偏齧於下脣，
右存斜左足， 名為推障印。


不改前印相， 印峯舉於上，
合印向額左， 努目似下視，
齧脣與立相， 同下方明王，
名為佛頂印。


此十大明王， 而居第三院，
依位想安布， 乃成頂內壇。
頂內佛壇竟， 觀身為毘盧，
出觀念佛壇， 至唵字默念。


默念佛壇已， 然想口中壇，
五佛四波羅， 內外十二尊，
十大明王等， 布置想次第，
亦如頂內壇， 唯想阿字形，
而成大法壇。 種智與密號，
印契執物等， 一同前觀想，
而成無量壽。 出觀念法壇，
至唵字默念。


默念法壇已， 然想阿閦尊，
成心壇位次， 唯觀吽字形，
而成大僧壇。 諸佛大菩薩，
十大明王等， 想印及密號，
布置次第等， 並同頂內壇，
而成阿閦佛。 出觀念僧壇，
至唵字默念。


想成三壇已， 安心寂不動，
即以金剛索， 繫閉六根門，
隨念隨一繫， 如彼金剛甲。


想成三壇已， 然可而出觀，
應以殷重心， 歸命三寶壇，
振鈴誦密語。


歸命三寶已， 然後再入觀，
面前想一壇， 下是風火水，
土輪最居上， 土上四色鐵，
先鐵次銅銀， 最後用其金，
上有三角土， 是為雜寶地。
然後而出觀， 而以兩手叉，
掌心按於地， 印成金剛地。
如此而安置， 然可再入觀，
應觀阿字形， 而在壇中住，
想字去其光， 復來為蓮華。
次應想吽字， 而居蓮中住，
作寶金剛地， 復想字梵云沒籠二合，此言佛寶閣，表大毘盧身，
想為白光明，
光明去復來， 而作輪子形。
想輪為白光， 去乃而復來，
而成七寶閣， 內有曼拏羅，
而有三重界， 每界有四門，
四門各四色， 東白南青色，
西紅北金色。 想於其壇中，
而有日月輪， 復想唵阿吽，
想於月輪上， 東西而安置。
從東唵阿吽， 先觀唵字體，
想為八菩薩， 觀自在為首，
想往十方界， 供養於諸佛。
次想阿字起， 想為八菩薩，
大悲而為首， 亦住十方界，
供養於諸佛。 次想吽字起，
想為八菩薩， 金剛手為首，
亦往十方界， 供養諸如來。
想唵八菩薩， 供養已而來，
想共為佛輪。 想阿八菩薩，
供養已而來， 想成八葉蓮，
在於佛輪上。 想吽八菩薩，
供養已而來， 如半五杵形，
想居蓮葉上。 想前三種智，
所起八菩薩， 去來並相次。
復想輪蓮杵， 共出五色光，
亦想往十方， 良久而復收，
渾融於一處， 而居蓮葉上。
然想四波羅， 依方位次第，
各居門中坐， 並右膝著地，
合掌俱向佛， 各申求救度，
一切諸眾生。 然可再出觀，
金剛波羅蜜， 而說大伽他，
讚想求阿閦， 說所求讚曰：


次想寶波羅， 讚求毘盧尊，
為諸眾生等， 說所求讚曰：


次想法波羅， 讚求無量壽，
為諸眾生等， 說所求讚曰：


次想羯磨尊， 讚求三寶身，
為諸眾生等， 說所求讚曰：


四波羅蜜， 既讚求已， 再念三壇，
祕密真言真言如經， 亦至唵字， 默而誦之。
既誦畢已， 然可默念， 智心真言三遍或五遍。


默念真言已， 然可再默念，
金剛智真言。 觀細相真言，
小光明真言， 金剛碎真言，
光明住真言， 金剛體真言，
各三或五遍。 此八尊真言，
如經前已說。 默念八尊已，
想成阿閦佛， 如隨尊印契，
廣如經下說。 既成阿閦已，
默說圓滿明。


想已阿閦已， 復想化毘盧，
而居阿閦前。 毘盧既成已，
默說成就明。


想化毘盧已， 次想寶生尊。
寶生既成已， 默說圓滿明。


想化寶生已， 次想無量壽。
無量壽成已， 默說成就明。


彌陀既成已， 次想不空尊。
不空既成已， 默說圓滿明。


五佛既成已， 阿閦居中方，
毘盧在東位， 南方寶生尊，
西方無量壽， 北方不空尊，
名為阿閦壇。 五位本尊明，
念此五真言，
次四身菩薩， 阿閦四親近，
四菩薩印契， 及用旋舞儀，
如下次第明。 先想界菩薩，
想起菩薩已， 默念成就明。


想界菩薩已， 次想焰菩薩。
焰菩薩起已， 默念成就明。


想焰菩薩已， 次想甘露尊。
甘露起身已， 默念成就明。


想甘露尊已， 次想力菩薩。
力菩薩起已， 默念成就明。


想此四菩薩， 阿閦四隅坐，
先界次焰尊， 後甘露次力。
阿閦四親近， 印相本尊明，
如下外供養。 次想阿閦尊，
自起十明王， 明王欲起時，
默念成就明。


既想成就已， 想起十明王，
各各想其身， 印契如前說。
先想東明王， 默念真言曰：


既想東明王， 想起東方立，
印相八尊別， 名號隨各異。
前說成就明， 此明王身明，
八尊皆如是。 明王身真言，
至稱癹吒處， 稱名號各別。
既想如是已， 次想南明王，
默念身真言。


南明王既起， 次想西明王，
默念身真言。


西明王既起， 次想北明王，
默念身真言。


此四大明王， 各想四方位。
北明王既起， 次想東南方，
默念身真言。


東南方既起， 次想西南方，
默念身真言。


西南方既起， 次想西北方，
默念身真言。


西北方既起， 次想東北方，
默念身真言。


此四大明王， 次第居四隅。
東北方既起， 想下方明王，
默念祕伽陀。


既念伽他竟， 默念靈驗明。


默念靈驗已， 默念身真言。


既念身成就， 心想於下方，
若想壇場位， 居東方明王，
於後面而立。 次上方明王，
默念身真言。


上方明王起， 心想於上方，
布置壇場位， 居西方明王，
後面而安立。 想十明王竟，
次鉤索鎖鈴， 亦於阿閦尊，
次第而想起。 心想四菩薩，
次第各安居， 四方明王後。
若想布壇場， 而於四隅坐，
真言及印契。
先想金剛鉤， 菩薩身而起，
既想身而坐， 而作鉤召印。
二羽金剛拳， 前竪背相交，
以左押其右， 神力曲進度，
進度微漸招， 默念金剛鉤，
菩薩真言曰：


已想金剛鉤， 菩薩身而起，
次想索菩薩， 二羽金剛拳，
仰進合力度， 進力竪相鉤，
默念金剛索， 菩薩真言曰：


既想金剛索， 菩薩身而起，
次想金剛鎖， 二羽金剛拳，
仰伸於力度， 合進鉤於力，
默念金剛鎖， 菩薩真言曰：


既想金剛鎖， 菩薩身而起，
次想鈴菩薩， 二羽金剛拳，
合力作鉤形， 側進鉤力度，
默念金剛鈴， 菩薩真言曰：


請四菩薩坐， 復想梵印名，
印即菩薩身， 梵名印名曰：


梵名印契竟， 次想八菩薩，
想從阿閦尊， 而起八菩薩。
八菩薩欲起， 說諸大菩薩，
起時大伽他：


既說伽他竟， 想從阿閦尊，
先起觀自在， 真言及印契，
種智字次第， 如下文廣說。
觀自在欲起， 先說成就明：


觀自在既起， 次想金剛手，
成就身明曰：


金剛手既起， 次第居東門，
想面向本尊， 右左而安坐。
次想虛空藏， 成就身明曰：


虛空藏既起， 次想大悲尊，
成就身明曰：


大悲尊既起， 次第居南門，
想面向於佛， 右左而安坐。
次想地藏尊， 成就身明曰：


地藏尊既起， 次想薩埵尊，
成就身明曰：


薩埵尊既起， 次第居西門，
想面向本尊， 右左而安坐。
次想妙吉祥， 成就身明曰：


吉祥尊既起， 次想彌勒尊，
成就身明曰：


彌勒尊既起， 次想居北門，
想面向本尊， 右左而安坐。
想八菩薩竟， 次想十二尊，
於前八菩薩， 想出十二尊。
諸菩薩供養， 所執華香等，
種智字次第， 如布華壇說，
密契及真言， 如下外供養。
若想地壇時， 已上諸尊位，
面並向本尊， 外布置壇場。
或粉或畫時， 壇場諸尊位，
依方位皆坐。 若想三壇時，
如想地壇位。 想地壇既竟，
次想於二羽， 而作蓮華形，
想往於上方， 捧接諸如來，
而居地壇位， 如水乳相合。
默念奉請明：


默念奉請已， 或三或五遍，
更默念鉤索， 鎖鈴及印契，
并明各三遍， 想請上方壇，
已降於壇內。 然可想自身，
求於阿閦尊， 我發菩提心，
令我為金剛， 薩埵阿闍黎。
默念大金剛， 堅固不退明，
或三或五遍， 想於東門禮。


想東門禮已， 然可想自身，
求於寶生尊， 願為金剛寶，
灌頂阿闍黎。 默念金剛寶，
灌頂祕密言， 想於南門禮。


既想觀想已， 然可想自身，
求於無量壽， 願我為金剛，
說法阿闍黎。 依法而修行，
廣陳於供養， 而誦此真言，
想於西門禮。


既想說法已， 次應想自身，
求於不空尊， 願我為金剛，
一切事業成， 羯磨阿闍黎，
堅固不生滅， 辦事無有窮。
當供養於佛， 願一切有情，
皆獲悉地果。 而誦此真言，
想於此門禮。


既想羯磨已， 次應想自身，
為中方輪王， 金剛阿闍黎。
若想四門時， 每門想留一，
傳教阿闍黎。 輪王阿闍黎，
默誦此伽陀， 東門禮中方。


輪王阿闍黎， 為自在主已，
運心入地壇， 擬想入地壇，
默念百字明。 既誦百字已，
想壇如頭冠。 既為頭冠已，
安坐諦思惟， 返想頭冠壇。
先想五方佛。 與自身灌頂。
既想灌頂已， 復想諸尊位，
各想本尊明， 及本尊印契。
若有心疲倦， 且想頂壇內，
一切諸聖賢， 尊位種智字，
次第而想布。 既想布已竟，
安心寂不動， 而居中方位，
良久而出觀。 先念五佛讚，
歌詠於如來， 四方禮四佛，
東方禮中尊。


運心請地壇， 起置於頂上，
猶若戴頭冠。 二壇如水乳，
和合一處坐。 安坐諦思惟，
讚歎五佛已， 執鈴杵供養，
結契念本明， 下當次第說。
阿閦如來契， 二羽金剛縛，
左右而掣開， 二手旋舞儀，
左拳安於臍， 右羽垂觸地。
下至諸尊位， 先縛後旋舞，
印契雖各別， 旋舞例准此。


毘盧遮那佛， 右羽金剛拳，
以握力指端。


寶生如來印， 左拳仰安臍，
右羽為施願。


彌陀如來契， 二羽仰相叉，
進力竪相背， 禪智橫其端。


不空如來印， 左拳復安臍，
右羽施無畏。


金剛界菩薩， 二羽如蓮形，
忍願頭相拄， 相次漸微開。


金剛焰菩薩， 左羽側安心，
微曲於願指， 右羽逼左羽，
微曲於忍指， 亦側不著左。


金剛甘露契， 左羽仰安腿，
猶如掌物勢， 右羽曲忍禪，
當心側安置， 向心不觸體。


金剛力菩薩， 右羽曲忍指，
側安當於心， 次以左羽來，
微曲於願指， 亦側不觸右。


觀自在菩薩， 二羽金剛嚩，
開手而仰散。


金剛手菩薩， 左拳安腰側，
右羽如施願， 禪押於忍度。


虛空藏密契， 左拳安腰側，
右羽在心側， 以禪押忍度。


大悲菩薩印， 左拳安腰側，
右羽屈戒度， 右旋往心散。


地藏菩薩契， 二羽進力鉤，
掣開而散印。


薩埵菩薩印， 左拳安腰側，
右手於臍側， 屈禪掐忍進。


妙吉祥菩薩， 左拳安腰側，
右羽禪捻忍， 兩眼隨手視。


彌勒菩薩印， 左拳安腰側，
右羽在心前， 掐忍指中文。

此處應念， 十大明王， 真言印契，
廣如別卷。
燈供養菩薩， 左手捧右羽，
忍指申供養。



琵琶菩薩契， 二羽作彈勢。


燒香菩薩契， 二羽執香爐，
如供養佛勢。


飲食供養契， 二羽於面前，
猶如捧物勢。


衣供養菩薩， 二羽金剛拳，
禪智捻進力， 飜旋於右羽，
想如著衣勢。


散華菩薩契， 左羽如掌華，
右羽禪捻忍， 右羽向掌華，
猶如取華勢， 想散佛頂上。


貫華菩薩契， 二羽於懷中，
猶如取華勢， 想從佛頂上，
頂後而旋繫。


塗香菩薩契， 二羽向外旋，
直竪而外散。


此八大菩薩， 在於第三院，
次第居四門， 右左而安坐。
次鏡菩薩契， 左羽安腰側，
右羽執於鏡， 光外照於佛。


歌供養菩薩， 左拳安腰側，
右羽忍進指， 直竪而相拍。


甘露菩薩印， 想左羽掌內，
而掌甘露水， 右羽戒指彈，
想灑佛壇上。


舞供養菩薩， 二羽作舞勢。

此四大菩薩， 在於第三院，
次第各安居， 四隅而安坐。
祕密供養已， 更以飲食獻，
華果及塗香， 種種而供養。
若不心疲倦， 不盡諸法式，
欲出於道場， 當念奉送明。
復自諦思惟， 仰啟諸如來：
我運心供養， 內外諸法事，
或有誤錯者， 願佛哀愍我，
再降甘露水， 洗滌一切罪，
悉皆令消滅。 再念百字明。
百字明既竟， 然念奉送明。



金剛阿闍黎， 與弟子灌頂，
如上先想壇， 亦應誦密言。
所為四明王， 鉢囉抳也怛迦，
真言用稻華， 打弟子五障。
鉢納麼明王， 而燒白芥子，
熏授法之者， 一切諸煩惱。
吒枳囉惹王， 加持於淨水，
以洒弟子身， 而除諸罪垢。
播多羅真言， 用加持生飯，
供養於諸天， 龍神八部等。


此法甚深祕， 不得妄宣傳，
除逢智慧人， 乃可為演說。

