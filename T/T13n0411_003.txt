大正新脩大藏經數位版, No. 411 大乘大集地藏十輪經

大乘大集地藏十輪經卷第三


功德藏慧海， 我今問所疑，
願慧海垂聽， 為我除疑滯。
我等今渴仰， 德藏勝法味，
及最上義味， 舉眾咸欲聞。


利慧修定者， 安住不放逸，
為住勝義諦？ 為依止生死？
晝夜於法義， 精勤而誦習，
為渡煩惱海？ 為退墮惡趣？
勇猛勤營福， 為定趣涅槃？
為處生死中， 退墮於惡趣？
聰慧剎帝利， 成就十種輪，
為沈生死中？ 為當升佛果？
雜染心難伏， 諸煩惱所亂，
以何淨其心， 修定福誦業？


修定能斷惑， 餘業所不能，
故修定為尊， 智者應供養。


瞻博迦華雖萎悴， 而尚勝彼諸餘華，
破戒、惡行諸苾芻， 猶勝一切外道眾。

