大正新脩大藏經數位版, No. 189 過去現在因果經

過去現在因果經卷第三


菩薩足踐處， 地皆六種震，
發大深遠音， 我聞眼開明；
又見虛空中， 青雀繞菩薩，
瑞雲極鮮映， 香風甚清涼。
此菩薩瑞相， 悉同過去佛；
以是知菩薩， 必定成正覺。


聖道甚難登， 智慧果難得；
我於此難中， 皆悉已能辦。
我所得智慧， 微妙最第一；
眾生諸根鈍， 著樂癡所盲，
順於生死流， 不能反其源；
如斯之等類， 云何而可度？


世間諸眾生， 皆為三毒縛；
諸根又輕躁， 馳蕩於外境。
而今見仁者， 諸根極寂靜；
必到解脫地， 決定無有疑。
仁者所學師， 其姓字何等？


我今已超出， 一切眾生表；
微妙深遠法， 我今已具知。
三毒五欲境， 永斷無餘習；
如蓮花在水， 不染濁水泥。
自悟八正道， 無師無等侶；
以清淨智慧， 降伏大力魔。
今得成正覺， 堪為天人師；
身口意滿足， 故號為牟尼。
欲趣波羅， 轉甘露法輪；
是天人魔梵， 所可不能轉。


諸天及世人， 所歡於五欲；
比我禪定樂， 不可為譬喻。

