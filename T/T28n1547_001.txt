大正新脩大藏經數位版, No. 1547 鞞婆沙論

鞞婆沙論卷第一


愛樂覺意葉， 清淨戒妙枝，
無比三十二， 奇相華嚴身，
最智甘露果， 堅固精進根，
具足聖道樹， 我頂禮如來。
善快說無比， 息道無為城，
歸命功德仙， 消除愛憂慼，
離生老病死， 安隱永無欲，
大仙所演法， 我今稽首禮。
妙戒高顯現， 山岳不移動，
清淨智慧法， 解脫大牟尼，
禪等叢林樹， 神足石無邊，
聖眾大雪山， 我今稽首禮。
如是稽首禮， 世稱無有比，
大師廣演教， 吾今奉受持。
我說正覺語， 增益無上樂，
聖眾等欲聞， 專心一意聽。


如蓋屋密， 而入闇中， 雖有此色，
眼所不覩。 如是有一， 無智之人，
不聞不知， 法之善惡。 有明有色，
而眼得見， 聞已能知， 法之善惡。
聞法能知， 聞惡不作， 聞除非義，
聞得至滅。


彼樂摶食， 樂為持衣， 樂為行步，
依山窟間。


女垢梵行， 女縛世間， 苦行梵行，
此洗無水。


智為世間妙， 能趣有所至，
能用等正智， 生老病死盡。

