大正新脩大藏經數位版, No. 1450 根本說一切有部毘奈耶破僧事

根本說一切有部毘奈耶破僧事卷第十一


非一破僧伽， 至九方能破，
并作羯磨事， 行籌說非法。


三二一能破， 餘非可類知；
破眾三六殊， 唯除被捨置。


初六建首皆非法， 中六初並法應知，
下六初三非法心， 下三是法應須識。
初六中三上非法， 下三法想理須知，
中六中間與此同， 下六中間盡猶豫。
最初六句後上三， 非法法想并猶豫，
自餘五處咸同此， 是故便成十八殊。


諸祭祀中火為上， 圍陀之中神為上；
世間所尊王為上， 一切眾流海為上。
諸星宿中月為上， 諸耀之中日為上；
上下四維及天等， 供養世尊最為上。

