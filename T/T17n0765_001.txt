大正新脩大藏經數位版, No. 765 本事經

本事經卷第一


無別有一法， 覆障諸群生，
馳流生死途， 如無明蓋者。
無明大愚闇， 由斯久流轉，
彼此有往來， 昇沈高下趣。
若破無明蓋， 解脫貪愛網，
不處生死流， 以無彼因故。


無別有一法， 繫縛諸群生，
馳流生死途， 如貪愛結者。
貪愛大繫縛， 由斯久流轉，
彼此有往來， 昇沈高下趣。
若斷貪愛縛， 破大黑闇聚，
不處生死流， 以無彼因故。


一有情一劫， 受身骨不爛，
其聚量高廣， 如毘補羅山。
況無初後際， 久流轉生死，
所受諸骨身， 其量而可測。
受是大苦聚， 由不見聖諦，
故應修妙智， 正觀四真實，
所謂苦聖諦， 苦因及苦滅，
能滅苦苦因， 八支真聖道。
此補特伽羅， 極七有流轉，
定斷一切結， 能盡諸苦邊。


一類諸有情， 心意起染污，
我今當為汝， 記別其所生；
彼身壞命終， 如捨於重擔，
必墮諸惡趣， 生於地獄中。
應知惡慧者， 由心意染污，
因斯染污故， 當生地獄中。


一類諸有情， 心意起清淨，
我今當為汝， 記別其所生；
彼身壞命終， 如捐於重擔，
必昇諸善趣， 生於天界中。
應知善慧者， 由心意清淨，
因斯清淨故， 當生天界中。


世間諸有情， 居前中後際，
皆屬於自業， 業為其伴侶。
業為彼生門， 業為其眷屬，
業為所依趣， 業能定三品。
隨業彼彼生， 不定如輪轉，
或處天人中， 或居四惡趣。
世間諸有情， 皆隨業力轉，
非國財妻子， 隨從往餘生。
彼於命終時， 所有皆頓捨，
獨隨業而往， 故皆由自業。
當來諸有情， 雖受如是業，
若能依佛教， 正信而出家，
彼於愚癡類， 無師開導中，
名能善修行， 不愚正法者。
故汝等苾芻， 精勤勿放逸，
應善知諸業， 相續正修行。
為盡業自性， 及業因緣等，
修八支聖道， 速令得圓滿。


諸不善法生， 為因能感苦，
皆意為前導， 與煩惱俱生；
意為前導法， 意尊意所使。
由意有染污， 故有說有行，
苦隨此而生， 如輪因手轉。


諸淨善法生， 為因能感樂，
皆意為前導， 與善法俱生；
意為前導法， 意尊意所使。
由意有清淨， 故有說有行，
樂隨此而生， 如影隨形轉。


世有一法生， 能起無量惡，
所謂僧破壞， 愚癡者隨喜；
能破壞僧苦， 破壞眾亦苦，
僧和合令壞， 經劫無間苦。


世有一法生， 能起無量福，
所謂僧和合， 慧利者隨喜；
能和合僧樂， 和合眾亦樂，
僧破壞令和， 經劫受天樂。


如樓觀中心， 眾分所依止，
中心若墜墮， 餘分皆墮落。
如是我慢結， 眾結之所依，
我慢結斷時， 諸結皆隨滅。
苾芻斷我慢， 餘結悉隨斷，
餘結既已斷， 即得盡苦邊。
既得盡苦邊， 名已修正智，
心慧善解脫， 後有畢竟無。


諸有多聞人， 能捨貪財位，
勤修不放逸， 證常樂涅槃。
智人無放逸， 能攝持二利，
謂現法當來， 俱令至圓滿。
諸有善能成， 現後俱利樂，
前後眾賢聖， 皆稱為智人。


蓋、結、劫、兩心 業、二意前行
僧破及僧和 斷慢、修不逸


我觀諸有情， 由貪之所染，
還來墮惡趣， 受生死輪迴。
若能正了知， 永斷此貪者，
定得不還果， 不來生此間。


我觀諸有情， 由瞋之所染，
還來墮惡趣， 受生死輪迴。
若能正了知， 永斷此瞋者，
定得不還果， 不來生此間。


我觀諸有情， 由癡之所染，
還來墮惡趣， 受生死輪迴。
若能正了知， 永斷此癡者，
定得不還果， 不來生此間。


我觀諸有情， 由覆之所染，
還來墮惡趣， 受生死輪迴。
若能正了知， 永斷此覆者，
定得不還果， 不來生此間。


我觀諸有情， 由惱之所染，
還來墮惡趣， 受生死輪迴。
若能正了知， 永斷此惱者，
定得不還果， 不來生此間。


我觀諸有情， 由忿之所染，
還來墮惡趣， 受生死輪迴。
若能正了知， 永斷此忿者，
定得不還果， 不來生此間。


我觀諸有情， 由恨之所染，
還來墮惡趣， 受生死輪迴。
若能正了知， 永斷此恨者，
定得不還果， 不來生此間。


我觀諸有情， 由嫉之所染，
還來墮惡趣， 受生死輪迴。
若能正了知， 永斷此嫉者，
定得不還果， 不來生此間。


我觀諸有情， 由慳之所染，
還來墮惡趣， 受生死輪迴。
若能正了知， 永斷此慳者，
定得不還果， 不來生此間。


我觀諸有情， 由耽之所染，
還來墮惡趣， 受生死輪迴。
若能正了知， 永斷此耽者，
定得不還果， 不來生此間。


我觀諸有情， 由慢之所染，
還來墮惡趣， 受生死輪迴。
若能正了知， 永斷此慢者，
定得不還果， 不來生此間。


我觀諸有情， 由害之所染，
還來墮惡趣， 受生死輪迴。
若能正了知， 永斷此害者，
定得不還果， 不來生此間。


貪欲、瞋恚、癡 覆藏、惱及忿
怨恨、嫉與慳 耽嗜、慢、將害


我觀諸有情， 由不念佛故，
還來墮惡趣， 受生死輪迴。
若能正了知， 永念於佛者，
定得不還果， 不來生此間。


我觀諸有情， 由不念法故，
還來墮惡趣， 受生死輪迴。
若能正了知， 永念於法者，
定得不還果， 不來生此間。


我觀諸有情， 由不念聖眾，
還來墮惡趣， 受生死輪迴。
若能正了知， 永念於聖眾，
定得不還果， 不來生此間。


我觀諸有情， 由不念戒故，
還來墮惡趣， 受生死輪迴。
若能正了知， 永念於戒者，
定得不還果， 不來生此間。


我觀諸有情， 由不念施故，
還來墮惡趣， 受生死輪迴。
若能正了知， 永念於施者，
定得不還果， 不來生此間。


我觀諸有情， 由不念天故，
還來墮惡趣， 受生死輪迴。
若能正了知， 永念於天者，
定得不還果， 不來生此間。


我觀諸有情， 由不念休息，
還來墮惡趣， 受生死輪迴。
若能正了知， 永念於休息，
定得不還果， 不來生此間。


我觀諸有情， 由不念安般，
還來墮惡趣， 受生死輪迴。
若能正了知， 永念於安般，
定得不還果， 不來生此間。


我觀諸有情， 由不念身故，
還來墮惡趣， 受生死輪迴。
若能正了知， 永念於身者，
定得不還果， 不來生此間。


我觀諸有情， 由不念死故，
還來墮惡趣， 受生死輪迴。
若能正了知， 永念於死者，
定得不還果， 不來生此間。

