大正新脩大藏經數位版, No. 100 別譯雜阿含經

別譯雜阿含經卷第十五


云何不知壽？ 云何覺了壽？
云何貪著壽？ 云何繫縛壽？


色不能知壽， 行不覺了壽，
貪著己身壽， 愛壽為繫縛。


如佛之所說， 色非壽命者，
云何共意識， 而得成身聚？


識依歌羅羅， 歌羅羅最初，
歌羅羅生胞， 從胞生肉段，
肉段生堅， 從生五胞，
從胞生髮爪， 由是生五根，
男女相別異， 遷變不暫住，
以是因緣故， 云何有壽命？


斷於一切結， 當捨眾事務，
若有教授他， 不名善沙門。


夜叉應當知， 諸種苦惱逼，
智者宜悲愍， 說法而教導。
不應放捨彼， 墜墮於苦道，
羅漢懷慈慧， 救拔無過咎。


常學說善偈， 親近敬沙門，
恒樂空靜處， 寂定於諸根。


常學說善偈， 親近敬沙門，
恒樂空寂處， 寂定於心意。


應共誰止住？ 宜與誰和合？
於誰得正法， 獲勝無過患？


應共賢聖住， 宜與賢和合，
從賢諮正法， 獲勝無過。


修禪至盡處， 食草雞鹿戒，
成就於棄樂， 逮得於四禪。


雖復修彼禪， 猶在生死網，
能具正念者， 獨處心惔怕，
遠離於生死， 如鵠出網羅。


諸親近佛者， 無不得歡喜，
咸令一切人， 樂於汝法教，
能令修學者， 獲得不放逸。


此法善教誡， 知時不放逸，
於魔得自在， 魔不得其便。


在家纏眾務， 出家甚寬博，
牟尼由專精， 從禪出覺了，
廓然而大悟， 開發顯大智。


雖處眾緣務， 亦能獲得法，
能具念力者， 由能專定故，
唯有明智人， 逮證於涅槃。


舍利弗多聞， 咸稱為大智，
持戒善調順， 世尊所讚歎。


舍利弗多聞， 咸稱為大智，
持戒善調順， 世尊所讚歎，
得無生寂滅， 破魔住後身。


雖有是神力， 終無有能得，
行盡眾生邊。 若不得邊際，
何能盡苦際？ 是故我牟尼，
得名善知世， 唯有勝智人，
能曉了邊際， 梵行已得立，
正智眾生邊， 度邊之彼岸。


可譏毀比丘， 四時自禁制，
見聞其住已， 是人離諸惡。


苦行可譏毀， 撿攝於己身，
斷惡口忿諍， 苦樂同世尊，
於其法主所， 不造作眾惡。


斬截及傷害， 祠祀火燒等，
皆無善惡報， 迦葉之所說。


尼乾若提子， 常說如是言，
長夜修苦行， 斷除於妄語，
離羅漢不遠， 墮於世尊數。


從今令汝等， 獨己若多眾，
我觀皆鄙穢， 悉同於死尸，
云何以野干， 同彼師子王？
汝尊裸形眾， 極惡喜妄語，
如斯外道等， 彼去羅漢遠。


作彼苦行者， 深為可譏毀，
雖處於閑靜， 徒為勞苦事。
願當擁護彼， 為其作教導，
必趣於色有， 生梵世歡喜。


世界所有色， 此處及他處，
并在虛空中， 有大光明者，
如是等一切， 悉入魔羂，
譬如捕魚師， 以網掩眾魚。


說有及欲過， 并諸癡幻惡，
一切悉斷除， 讚歎斷欲結。
應向彼禮拜， 供養以稱讚，
所以如是者， 彼即世尊故。


說有及瞋過， 并諸癡幻惡，
一切悉斷除， 讚歎斷瞋結。
應向彼禮拜， 供養以讚歎，
所以如是者， 彼即世尊故。


說有及癡過， 并諸癡幻惡，
一切悉斷除， 讚歎斷癡者。


說有憍慢過， 并諸慢幻惡，
一切悉斷除， 讚歎斷憍慢。


說有諸見過， 并諸見幻惡，
一切悉斷除， 讚歎斷見者。


說有愛著過， 并諸愛幻惡，
一切悉斷除， 讚歎斷愛者。


王舍城諸山， 毘富羅最上，
大地諸山中， 雪山王最上。
四方諸世界， 上下及四維，
一切天人中， 如來最為尊。


因陀羅問壽 斷於一切結
說善稱長者 尸毘問共住
速疾問邊際 婆睺諮大喜


大喜毘忸問 般闍羅揵持
須深摩問第一　　有外道問諸見


害誰安隱眠？ 害誰不憂愁？
滅何等一法， 為聖所稱歎？


害瞋安隱眠， 害瞋得無憂，
瞋恚之毒根， 詐親傷害人，
滅是等一法， 賢聖所稱歎。


云何於世間， 顯發於照明？
何者是無上， 第一之照明？
如是甚深義， 願佛為我說。


於一切世間， 凡有三照明，
云何三照明？ 所謂日月火。
能於晝夜中， 處處為照明，
天上及人間， 唯佛無上明。


婆羅門今者， 斷三有欲結。
不願求諸有， 竟何為所作？


婆羅門無作， 念作已終訖，
涉水足盡底， 以至于彼岸，
若足不盡底， 不能到彼岸，
手足必運動， 是名有所作。
以此為方喻， 以明無作義，
曇摩汝當知， 已盡於諸漏，
住於最後身， 諸有愛欲過，
一切悉斷除， 超渡生死海。


斷除於幾法？ 棄捨於幾法？
增進修幾法？ 比丘成幾法？
凡修除幾法？ 得度於駛流。


除五欲受陰， 棄捨於五蓋，
增進修五根， 成就五分身，
如是之比丘， 超渡生死海。


學者為難作， 具足於戒定，
得離眾緣務， 恬靜而快樂。


迦默汝今者， 難得而欲得，
晝夜修定意， 必能安靜默。


定攝擾亂心， 決定根難住，
壞於死羂網， 能獲於聖智。


非聖必墮嶮， 頹墜莫由過，
賢聖履嶮途， 安隱從中度。


貪欲及瞋恚， 以何為根本？
樂不樂恐怖， 為是而誰耶？
孾孩捉母乳， 意覺從何生？


從愛至我心， 如尼拘陀樹，
根鬚從土生， 然後入于地。
各各於異處， 愛著生於欲，
亦如摩樓多， 纏縛覆林樹。
若知其根本， 夜叉當捨離，
能渡生死海， 度更不受有。


我今問瞿曇， 種別大利智，
除去諸障蔽， 知見悉明了，
止住於何處？ 為習何法教？
於後世不畏， 得善之果報。


除棄口意惡， 身不行非善，
若處於居家， 布施如流水，
信心數受戒， 攝念分財與，
天當住此處， 習學如上事，
若能勤心行， 後世都無畏。


云何度駛流？ 晝夜恒精進，
如此駛流中， 濤波甚暴急，
無有攀挽處， 亦無安足地，
誰能處深流， 而不為漂沒？


一切戒完具， 定慧充其心，
思惟內心念， 此能度難度。
除去於欲想， 度有結使流，
盡於喜愛有， 處深不沈沒。


比丘能具念， 心得善解脫，
諸欲有所求， 逮得無垢處。
能知於世間， 有垢及無垢，
捨離一切有， 亦無諸畜積，
是名為比丘， 有勝利功德。


比丘能具念， 心得善解脫，
願求得涅槃， 已知於世間。
解有及非有， 深知諸法空，
是名為比丘， 離有獲涅槃。


摩佉問所害 彌佉諮照明
曇摩誦應作 多羅詢所短
極難及伏藏 迦默決二疑
實智及渡流 栴檀之所說
無垢有非有 斯兩迦葉談


得正憶念樂， 憶念正亦樂，
志念常不忘， 正念得安眠，
正念得賢樂。 不害不杖捶，
不勝亦不負， 於一切眾生，
普皆生慈愍， 離一切怨憎，
斯乃為大樂， 更無有過者。


若於自己法， 具行婆羅門，
到于彼岸者， 盡諸有結漏。
若於自己法， 具行婆羅門，
名到于彼岸， 觀諸受滅沒。
若於自己法， 具行婆羅門，
到于彼岸者， 觀因之盡沒。
若於自己法， 具行婆羅門，
能度于彼岸， 觀結使寂滅。
若於自己法， 具行婆羅門，
度于彼岸者， 觀生老病死。
若於自己法， 具行婆羅門，
度于彼岸者， 能度毘舍闍，
薄俱羅彼岸。


汝賓伽羅止爾聲， 聽道人誦法句偈，
聽是偈已除破戒， 獲得清淨能守禁。
汝賓伽羅止爾聲， 聽道人誦法句偈，
聽是偈已得不殺。 汝賓伽羅止爾聲，
聽道人誦法句偈， 聽是偈已得實語。
汝賓伽羅止爾聲， 聽道人誦法句偈，
聽是偈已離鬼胎， 是故汝應止啼聲。


富那婆修， 及優怛羅， 汝等今者，
宜止啼聲。 佛之世雄， 所說法要，
使我得聞， 非父非母， 能脫苦惱。
唯有世尊， 善巧說法， 能令聞者，
永離諸苦。 一切眾生， 隨於欲流，
沒生死海， 我欲聽法， 斷斯欲流。
富那婆修， 及優怛羅， 是故汝等，
宜應默然。


我今隨母教， 更不生音聲，
小妹優怛羅， 爾今亦默然，
願聽彼沙門， 說於微妙法。
佛於摩竭提， 人中最為上，
廣為諸眾生， 演說斷苦法。
說苦能生苦， 說苦出要道，
說賢聖八道， 安隱趣涅槃。
善哉聞沙門， 所說法之要。


汝是知見者， 所說稱我心，
汝善讚歎彼， 世間之導師。
以汝等默故， 令我見四諦，
優怛羅後時， 亦當見四諦。


汝實應供養， 請與我所願，
使汝得賢善， 此摩竭提人，
咸從汝求願， 汝常稱其心，
能與福慶祐。 汝今稱我願，
令我現在樂， 來世得生天。


汝慎莫放逸， 而生於憍慢，
常當樂信戒， 汝當自化度。
請求摩尼行， 彼將何所為？
未若汝自修， 生天之業緣。

趣向於何事， 能得受快樂？
當作何業行？ 我今問瞿曇，
云何今得樂， 命終得生天？
施與調諸根， 能生於快樂，
正見賢善俱， 親近於沙門，
正命自活者， 何用生于彼，
三十三天中， 彼即苦羅網。
汝除於欲愛， 至心聽我說，
我今當為汝， 說無塵垢法，
汝諸夜叉眾， 善哉聽甘露。

云何能獲得， 現樂後生天？


貪欲瞋恚， 以何為本？ 樂及不樂，
怖畏毛竪， 為是何耶？ 彼意覺者，
住在何處？ 孾孩小兒， 云何生便，
知捉於乳？


愛從以我生， 如尼拘陀樹，
欲愛隨所著， 亦如摩樓多，
纏縛尼拘樹。 夜叉應當知，
若知其根本， 必能捨棄離。
知彼根本者， 能度生死海，
度於有駛流， 更不受後有。


十四十五日， 及以月八日，
如來神足月， 清淨持八戒。
修行不缺減， 鬼神不擾亂，
我從羅漢所， 得聞如是事。

神足月齋日， 持戒不毀缺，
具受八支齋， 鬼神不擾亂。
汝於羅漢所， 所聞皆稱實。
我今必當放。 夜叉作是語：
毀戒鬼擾弄， 若有所毀缺，
現在鬼神惱， 將來獲惡果。
受戒如執刀， 急緩俱能傷，
智者須菩提， 得中則無害，
不持法沙門， 後受地獄苦。
如彼拙用刀， 必傷於其手，
善捉者不傷， 能護沙門法，
後必得涅槃。 夜叉捉兒竟，
捉已尋復放。 時彼優婆夷，
尋語其子言： 汝今當聽我，
夜叉之所說， 諸有遲緩業，
梵行不清淨， 邪命并諂曲，
彼不成大果。 譬如拙用刀，
必自傷害手， 善持沙門法，
後必近涅槃， 如似善捉刀，
不自傷其手。

十四十五日， 及以月八日，


舍既被燒， 烟炎熾盛， 善出諸物，
何以復來， 而欲入火？ 舍既焚燒，
烟炎熾盛， 何緣復來， 欲被燒害？


一切世人死， 必應悲號哭，
現在若不見， 亦復應啼泣，
母今以何故， 如彼餓鬼哭？


一切財寶中， 何者最為勝？
修行何善行， 能招於樂報？
於諸美味中， 何者最為勝？
於諸壽命中， 何者壽命勝？


於諸人中財， 信財第一勝。
修行於法者， 能得於快樂。
實語最美味， 智慧壽命勝。


誰渡於駛流？ 誰渡於大海？
誰能捨離苦？ 誰得於清淨？


信能渡駛流， 不放逸渡海，
精進能離苦， 智慧能清淨。


云何能得信？ 云何能得財？
云何得名稱？ 云何得善友？


阿羅漢得信， 行法得涅槃，
順行所應作， 精勤能聚財。
實語名遠聞， 廣施得親友，
汝可廣請問， 沙門婆羅門，
誰邊得實語？ 離我誰有法？
九十六種道， 汝觀察諦問，
誰法有不害， 能具調順者？


何須更問彼？ 沙門婆羅門，
大精進顯示， 善分別說法。
我今念汝恩， 由汝示我故，
令我今得見， 無上大商主。
我從於今日， 隨所行來處，
城邑及聚落， 常當歸命佛，
顯示於正法。


王舍城諸人， 一切咸醉眠，
毘比丘尼， 寂然入善定，
行者實是雄， 成就於雄法。
而此比丘尼， 善能修諸根，
永離於塵垢， 寂滅到涅槃。
如斯大德人， 宜勤加供養。
汝等今云何， 都無請命者？


毘比丘尼， 斷除一切結，
優婆塞有智。 能施於彼食，
以施彼食故， 得大福增長。
毘比丘尼， 斷一切結使。
優婆塞有智， 能施毘衣，
以施彼衣故， 得大福增長。


王舍城諸人， 一切皆醉眠，
不請比丘尼， 修於諸根者。
白淨白淨法， 比丘尼善定，
永離於塵垢， 寂滅到涅槃。
如斯大德人， 宜勤加供養。
汝等今云何， 都無命請者？


白淨比丘尼， 斷除於愛結。
優婆塞有智， 能施於彼食，
以施彼食故， 獲於無量福。
白淨比丘尼， 斷除於慳貪。
優婆塞有智， 能施於彼衣，
以施彼衣故， 獲於無量福。


十五日夜月， 圓足極淨明，
聞命將徒眾， 今故來相造，
應當親近誰？ 誰是汝羅漢？


如來世所尊， 王舍城最上，
說於四諦法， 斷除一切苦。
說苦從因生， 能生苦名習，
賢聖八正道， 趣向於寂滅。
彼是我羅漢， 汝當親近之。


普於群生類， 若有慈等心，
於愛不愛覺， 為得自在不？


心意極調柔， 於諸群萠類，
了知一切法， 為世大導師，
於愛不愛覺， 心皆得自在。


若能真實語， 終不虛妄言，
慈愍眾生類， 除斷於殺生，
遠離於放逸， 於禪而不空。


終不虛妄語， 遠離於殺害，
常捨諸放逸， 佛無不定時。


若不著於欲， 心無諸擾亂，
為有法眼耶？ 盡於愚癡不？
能捨諸煩惱， 得於解脫不？


超出欲淤泥， 心淨無擾亂，
法眼甚清徹， 得盡於愚癡，
永離眾結使， 獲得於解脫。


誰無別離惱？ 誰能不綺語？
誰見物不貪？ 誰不生想見？


久斷愛別苦， 未曾無義言，
除捨貪欲心， 永無邪見想。


頗具於諸明， 戒行清淨不？
為能盡諸漏， 不受後有耶？


明行悉具足， 持戒行清淨，
久斷諸結漏， 永不受後有。


如來三業中， 頗具眾善行，
汝今得遵行， 讚歎真實法。


如來身口意， 具足眾善行，
明達悉充備， 我讚真實法。


牟尼天世雄， 如伊梨延，
少食不著味。 仙聖處林禪，
我等可共往， 禮敬瞿曇尊。


婆伽婆世雄， 佛陀兩足尊，
諸天所不知， 具眼悉明了。


云何苦出要？ 云何捨離苦？
世尊為我說， 苦於何處盡？


五欲意第六， 於此處離欲，
解脫於諸苦， 斯是苦出要。
如斯解脫苦， 即於苦處滅。
汝今問於我， 為汝如是說。


云何池流迴？ 何處無安立？
苦樂於何處， 滅盡無有餘？


眼耳鼻舌身， 意根為第六，
此處池流迴， 此無安立處。
名色不起轉， 此處得盡滅。


云何世間生？ 云何得和聚？
幾為世間受？ 幾事為苦求？


世間從六生， 因六得和集，
從六生於受， 六事恒苦求。


云何修善法， 晝夜不懈怠？
云何度駛流， 無有安足處，
亦無所攀緣， 處深不沈沒？


一切戒無犯， 智慧具禪定，
思惟眾過患， 具足於念力。
此能度難度， 遠離欲和合，
捨諸有結使， 盡於歡喜有。
如是人名為， 處深不沈沒。


誰度於駛流？ 孰能越大海？
誰能捨於苦？ 云何得清淨？


信能度駛流， 不放逸越海，
精進能捨苦， 智慧能使淨。
汝詣諸沙門， 及諸婆羅門，
各各種別問， 誰有知法者？
誰能說實捨？ 離我誰能說？


我今聞佛說， 疑網皆已除，
何須種別問， 沙門婆羅門？
世雄善顯示， 具實分別說，
七岳恩深重， 能使我得見。
無上大導師， 我今所至處，
城邑及聚落， 在在并處處，
日夜常歸依， 如來三佛陀，
法中之正法。 一千諸夜叉，
心各懷踊躍， 皆合掌向佛，
咸求為弟子， 歸依佛世尊。


正心如大山， 安住無動搖，
諸所可染著， 染不染著法，
遠離於愛樂。 所謂愛樂者，
即是塵欲法。 若來加惱觸，
不報惱觸者， 是名不惱觸。
若如是修心， 終不受於苦。


汝以先捨欲， 出家為沙門。
汝今欲還家， 恐為魔所縛。
我今以是故， 是以哭於汝。
時優婆夷， 如是種種， 呵責其子，
使生厭惡。


因陀羅、釋迦、崛默白山、賓迦羅、富那婆修、曼遮尼羅、箭毛、受齋、曠野及雄、淨、七岳并雪山。害及於無害。是名第十四

