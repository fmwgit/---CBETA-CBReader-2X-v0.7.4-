大正新脩大藏經數位版, No. 1088 如意輪菩薩觀門義注祕訣

如意輪菩薩觀門義注祕訣


唵字安於頂， 囉字置於額，
囉字布兩目， 娜字觀於口，
跛字安於心， 娜麼二合字置二膊，
吽字安臍輪。


以前觀字門， 速悟無生理，
不久當成就， 獲得如來智。


手持如意寶， 六臂身金色，
頂髻寶莊嚴， 自在王說法。
第一手思惟， 愍念有情故，
第二持意寶， 能滿一切願，
第三持念珠， 為度傍生苦。
左按光明山， 成就無傾動，
第二持蓮手， 能淨諸非法，
第三手持輪， 能轉無上法。
寶能隨施故， 山表不動故，
蓮性不染故， 輪摧障惱故。
六臂廣莊嚴， 能遊於六道，
以大悲方便， 斷諸有情苦。
身流千光明， 隨念能普照，
猶如於明鏡， 能現於萬像，
自心本不生， 法性圓寂故。

