大正新脩大藏經數位版, No. 2157 貞元新定釋教目錄

貞元新定釋教目錄卷第十三


猗歟釋種 降迹閻浮 三明備證
六度圓修 離空離有 無作無求
至德孤秀 嘉名罕儔其一


載涉山川 屢移寒暑 跡遠塵累
情忘出處 濟苦慈航 除昏智炬
梵典爰集 門人攸敘其二


高步寰中 獨遊方外 遍覩靈塔
親觀法會 足踐布金 躬瞻獻蓋
緬鑒澄什 寔為居最其三


以斯上士 弘茲妙業 拯俗不疲
破魔寧怯 遺揚震旦 光敷像法
勒美丹青 傳芳永劫其四

