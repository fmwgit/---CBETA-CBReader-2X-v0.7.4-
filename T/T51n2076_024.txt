大正新脩大藏經數位版, No. 2076 景德傳燈錄

景德傳燈錄卷第二十四


南臺靜坐一罏香 亘日凝然萬事忘
不是息心除忘想 都緣無事可思量


今年六十六 世壽有延促
無生火熾然 有為薪不續
出谷與歸源 一時俱備足


比擬忘言合太虛 免教和氣有親疎
誰知道德全無用 今日為僧貴識書


決在臨鋒處 天然獅子機
嚬呻出三界 非祖莫能知


梁山一曲歌 格外人難和
十載訪知音 未甞逢一箇


紅焰藏吾身 何須塔廟新
有人相肯重 灰裏貌全真

