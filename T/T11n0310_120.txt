大正新脩大藏經數位版, No. 310 大寶積經

大寶積經卷第一百二十


瞻彼青花樹林下， 猶紫金聚者何人？
彌樓妙寶流焰光， 亦如秋月無氛翳。


能防諸怨賊， 積集煩惱者，
了智與無智， 及慧共愚癡。
見慢并無明， 如是等一切，
無有少離智， 由識能了知。
識智不相離， 和合我常說，
一輪不為車， 二輪亦不成，
亦不由於餘， 要假人與牛，
并具於輻轄， 二輞相資備，
轅軛兼絡繩， 爾乃得名車。
身車亦如是， 諸界和合生，
諸根悉備具， 由識能牽挽。
肢節相綴連， 筋脈恒遍滿，
髑髏皮髮覆， 腸肺并心脾，
肝胃眾和合， 建立假為身。
識王處其中， 非身為調御，
了知諸體性， 是名智識俱。


種種妙莊嚴， 仁者所遊讌，
最上福德城， 四面具樓閣。
天女恒充滿， 園林鎮榮茂，
云何捨歡愛？ 苦哉此無常。

