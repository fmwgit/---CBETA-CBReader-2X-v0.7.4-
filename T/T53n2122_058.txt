大正新脩大藏經數位版, No. 2122 法苑珠林

法苑珠林卷第五十八


誹謗大乘法 決定趣惡道
焚燒甚苦痛 業報罪信爾
若從地獄出 復受餘惡報
諸根常缺陋 永不聞法音
設使得聞者 復生於謗法
以謗法因緣 還墮於地獄


薄福之人 不生於疑 能生疑者
必破諸有


眾生老病死 沈沒愛流海
處在三界獄 眾苦受結縛
飲血毒相害 無始被燒煮
癡盲失善道 不能見正路
生死愚暗重 皆由著邪見
旋迴五道中 譬如車輪轉


莫於他邊見過失 勿說他人是與非
不著他家淨活命 諸所惡言當棄捨
棄捨眾鬧極遠離 無法比丘勿親近
當修蘭若佛所讚 不著利故得涅槃


如來不讚歎 凡夫所行欲
離欲及貪愛 乃成天人師


我不貪愛欲 貪欲佛所訶
離欲及貪愛 乃成天人師

