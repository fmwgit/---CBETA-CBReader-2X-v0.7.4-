大正新脩大藏經數位版, No. 428 佛說八陽神呪經

佛說八陽神呪經


是土無如來， 持是國土名，
一切眾惡除， 疾得登正道。
所生常遇佛， 見覺大歡喜，
照是世上尊， 等心供事之。
百劫以無數， 著常當離之，
疾逮泥洹道， 奉是諸佛名，
今現諸如來， 奉行明教名。
為人朴直軟， 在在見所生，
端正相好具， 巨億萬家生。
勇猛好布施， 為人不慳貪，
女人聞是要， 踊躍大歡喜，
去離女人身， 所生為男子。
諸兵不敢害， 蠱道亦不幸，
縣官及盜賊， 終不害是人。
五魔不能嬈， 將帥及官屬，
奉行是經者， 不能中得便。

