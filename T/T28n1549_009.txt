大正新脩大藏經數位版, No. 1549 尊婆須蜜菩薩所集論

尊婆須蜜論卷第九


因他本所緣， 須陀洹成就，
四種及二種， 因命四種力。


若有於此生， 富貴亦無因，
命作餘處終， 物盡及壞敗。


五三無漏智， 想苦樂方便，
不壞有二意， 疑世間男女。


我無有家長， 亦復無親屬，
無妻子僕從， 已得離解脫。


世章二陰， 諸持二入， 過去來物，
色有及三。


無常苦空， 無我知識， 諸所為知，
彼因緣心。


等二不等遠， 如來無量智，
不染守內外， 如實敬供養。


於著不著者， 於慢不著慢，
知苦自田業， 如實敬供養。


不依望厭觀， 相佐起諸見，
因緣無所有， 如實敬供養。


於家能滅意， 他家無染著，
不起此彼患， 如實敬供養。


多望口文字， 捐棄滅無有，
覺一切解脫， 如實敬供養。


癡無得其便， 一切法照明，
由身而扶持， 逮覺最上等，
此最淨鬼語。


偈說不應食， 等觀於彼法；
偈說諸佛喜， 諸法本梵志。


諸餘大神仙， 盡漏觀慚愧，
以甘饌供養， 種德最福田。


教化沈沒人， 越生老病死，
能仁漏具足， 諸願悉普至。


能仁行無婬， 不為壯所纏，
於欲身解脫， 彼牢固能仁。


不二倍越岸， 亦不一倍終，
高下語句義， 是沙門所傳。


或有不著裳， 亦不樂挍飾，
或有持戒香， 語直不卒暴。


歸命佛最勝， 一切皆解脫，
是尊最勇猛， 遊至無為中。


五塔廟樂處， 枝葉不壞敗，
彼見生諸枝， 能仁以慧斷。


巖峻善茂生， 伏流水浴身，
離欲處閑居， 智者倍生善。


愚者造生死， 數數入胞胎，
故智者不造， 頭破亦不眠。

