大正新脩大藏經數位版, No. 1598 攝大乘論釋

攝大乘論釋卷第一


稽首大覺諸如來， 無上正法真聖眾，
為利自他法久住， 故我略釋攝大乘。


即諸三摩地， 大師說為心，
由心彩畫故， 如所作事業。


所知依及所知相， 彼入因果彼修異，
三學彼果斷及智， 最上乘攝是殊勝。
此說此餘見不見， 由此最勝菩提因，
故許大乘真佛語， 由說十處故殊勝。


無始時來界， 一切法等依，
由此有諸趣， 及涅槃證得。


由攝藏諸法， 一切種子識，
故名阿賴耶， 勝者我開示。


阿陀那識甚深細， 一切種子如瀑流，
我於凡愚不開演， 恐彼分別執為我。


若不共無明， 及與五同法，
訓詞二定別， 無皆成過失。
無想主應無， 我執轉成過，
我執恒隨逐， 一切種無有。
離染意無有， 二三成相違，
無此一切處， 我執不應有。
真義心當生， 常能為障礙，
俱行一切分， 謂不共無明。


如是染污意， 是識之所依，
此未滅識縛， 終不得解脫。


非於一切所知境， 不斷所執法分別，
而能證得一切智， 是故宣說法無我。


由彼相續有堪能， 當知如火食一切，
如是應許一切智， 能作一切知一切。

