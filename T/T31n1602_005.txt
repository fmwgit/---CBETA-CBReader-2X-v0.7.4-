大正新脩大藏經數位版, No. 1602 顯揚聖教論

顯揚聖教論卷第五


諸論中勝論， 亦善入瑜伽，
清淨義應知， 由具四淨德。


攝一切義故； 彼外不壞故；
易入故；入已， 行不失壞故。


諸佛說妙法， 正依於二諦：
一者名世俗、 二者名勝義。


初說我、法、用， 為隨餘故說；
七種及四種， 真如名勝義。


自性、義、建立， 數、次第善巧，
想差別應知， 顯蘊世俗義。

