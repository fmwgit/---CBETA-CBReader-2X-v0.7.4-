大正新脩大藏經數位版, No. 310 大寶積經

大寶積經卷第七十五


常樂法自在， 數數策其心，
貪欲自在中， 智心應遠離。
離欲自在已， 住法自在中，
若能降伏心， 則能伏煩惱。
若能降煩惱， 即得離業道，
若離業道已， 則為世間塔。
不為欲穢染， 顯示煩惱過，
念饒益眾生， 故號為支提。
聞貪欲過已， 便能離貪欲，
一切智淨心， 故號為支提。
最勝大丈夫， 念滅眾生惡，
解脫彼瞋恚， 故號為支提。
最勝大丈夫， 念滅眾生癡，
脫彼愚癡心， 故號為支提。
調御天人師， 念滅眾生慢，
淨彼眾生心， 故號為支提。

