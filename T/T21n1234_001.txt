大正新脩大藏經數位版, No. 1234 無能勝大明陀羅尼經

無能勝大明陀羅尼經


歸命禮正覺， 及法賢聖僧，
菩薩說此明， 所說破障礙。


菩薩清淨心， 如我說勝義，
大智大光明， 永斷愚癡暗。
往昔求菩提， 魔軍今已降，
降彼魔眾已， 而獲大無畏。
永出於世間， 決定成正覺，
為彼天人師， 速疾度群品，
汝等一切見， 心生大歡喜。
魔王諸眷屬， 無蹈尼連岸，
今以明呪力， 破彼煩惱蓋。

