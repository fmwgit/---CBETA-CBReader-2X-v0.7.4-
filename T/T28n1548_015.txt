大正新脩大藏經數位版, No. 1548 舍利弗阿毘曇論

舍利弗阿毘曇論卷第十五


觀身所集苦， 一切皆緣食，
若能除滅食， 則無是諸苦。
如是知過患， 食是成就苦，
比丘滅食已， 決定得涅槃。


眾生不知何法？ 眾生不覺何法？
眾生何法染貪？ 眾生何法繫縛？


眾生不知生法， 眾生不覺滅法，
眾生身法染貪， 眾生愛法繫縛。
帝釋宜實諦聽， 知因法則能離，
慧者能度死流， 度已終不復還。


人命去不還， 日夜常衰損，
如魚處熱水， 生苦死復逼。


無有如欲火， 無有如恚毒，
無有如癡網， 無有如陰苦；
如實知此已， 涅槃第一樂。


心為法本， 心尊心使， 中心念惡，
即言即行， 罪苦自追， 車轢於轍。
心為法本， 心尊心使， 中心念善，
即言即行， 福樂自追， 如影隨形。

