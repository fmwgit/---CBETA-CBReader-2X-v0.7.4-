大正新脩大藏經數位版, No. 1421 彌沙塞部和醯五分律

五分律卷第十六


形如梵天像， 執杖而躡虛，
口宣柔軟語， 是誰之給使？


解脫一切縛， 最上調御士，
應供已善逝， 我為彼給使。


優為汝何見， 而捨事火法？
吾今親問汝， 汝可如實答。


常貪於美味， 心馳聲色中，
我見有斯垢， 故捨事火業。


五味甘人口， 聲色悅人心，
汝見此為垢， 於何而得無？


我見休息道， 一切無有著，
不異不可異， 於此捨火祠。

