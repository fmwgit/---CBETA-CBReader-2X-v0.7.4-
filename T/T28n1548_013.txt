大正新脩大藏經數位版, No. 1548 舍利弗阿毘曇論

舍利弗阿毘曇論卷第十三


觀身所集苦， 一切皆緣食，
若能除滅食， 則無是諸苦。
如是知過患， 食是成就苦，
比丘滅食已， 必定得涅槃。


如風吹猛焰， 滅時不移處，
以覺扇名色， 盡亦無所至。
如工鍛熱鐵， 流星滅無象，
陶冶漸歸無， 求相信難得。
如雨投海中， 本渧豈復存，
解脫亦何有， 空故湛然樂。
捨身離於想， 諸受無所覺，
所行盡寂靜， 識亦自然滅。

