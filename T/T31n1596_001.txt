大正新脩大藏經數位版, No. 1596 攝大乘論釋論

攝大乘論釋論卷第一


應知依相入， 因果修差別，
三學果滅智， 上乘中殊勝。
此說餘處無， 見此勝覺因，
故大乘佛語， 由說十處勝。


攝持求及悲， 亦隨順諸善，
非黑白我見， 有益亦有損。


界體無始時， 諸法共依止，
由此有諸趣， 及涅槃勝得。


諸法所依住， 一切種子識，
故名梨耶識， 我為勝人說。


阿陀那識甚深細， 一切種子轉如流，
嬰兒凡夫我不說， 不令分別謂為我。


若獨行無明， 及相似五法，
二種定差別， 得名無是過。
無想天中生， 無我則有過，
我執隨順轉， 一切處不有。
離染意不有， 二三即相違，
無此即亦無， 一切處我執。
心行實義時， 常與為障礙，
一切時共行， 名獨行無明。

