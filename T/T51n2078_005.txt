大正新脩大藏經數位版, No. 2078 傳法正宗記

傳法正宗記卷第五


真性心地藏 無頭亦無尾
應緣而化物 方便呼為智


心地生諸種 因事復生理
果滿菩提圓 花開世界起


路行跨水復逢羊 獨自棲棲暗渡江
日下可憐雙象馬 二株嫩桂久昌昌


心中雖吉外頭凶 川下僧房名不中
為遇毒龍生武子 忽逢小鼠寂無窮


路上忽逢深處水 等閒見虎又逢猪
小小牛兒雖有角 青溪龍出總須輸


震旦雖闊無別路 要假姪孫脚下行
金雞解銜一顆米 供養十方羅漢僧


八月商尊飛有聲 巨福來祥鳥不驚
壞抱一雞重赴會 手把龍蛇在兩楹


寄公席帽權時脫 文字之中暫小形
東海象歸披右服 二處蒙恩總不輕


日月並行君不動 郎無冠子上山行
更惠一峯添翠岫 王教人識始知名


高嶺逢人又脫衣 小蛇雖毒不能為
可中井底看天近 小小沙彌善大機


大浪雖高不足知 百年凡樹長乾枝
一鳥南飛却歸北 二人東往復還西


可憐明月獨當天 四箇龍兒各自遷
東西南北奔波去 日頭平上照無邊


吾此讖詞 腰長脚短 合掌向天
迴頭失伴 身著紅衣 又如素絹
立在目前 還若不見 好好思量
水清月現


鳥來上高堂欲興 白雲入地色還清
天上金龍日月明 東陽海水清不清
手捧朱輪重復輕 雖無心眼轉惺惺
不具耳目善觀聽 身體元無空有形
不說姓字但驗名 意尋書卷錯開經
口談恩幸心無情 或去或來身不停


師壽於百歲 八十而造非
為近至尊故 熏修而入道
雖具少智慧 而多有彼我
所見諸賢等 未嘗生珍敬
二十年功德 其心未恬靜
聰明輕慢故 而致至於此
得王不敬者 乃感果如是
自今不疎怠 不久成奇智
諸聖悉存心 如來亦復爾


吾本來茲土 傳法救迷情
一花開五葉 結果自然成


亦不覩惡而生嫌 亦不觀善而勤措
亦不捨愚而近賢 亦不拋迷而就悟
達大道兮過量 通佛心兮出度
不與凡聖同纏 超然名之曰祖


江槎分玉浪 管炬開金鎖
五口相共行 九十無彼我


在胎為身 處世為人 在眼曰見
在耳曰聞 在鼻辨香 在口談論
在手執捉 在足運奔
遍現俱該沙界 收攝在一微塵
識者知是佛性 不識喚作精魂

