大正新脩大藏經數位版, No. 152 六度集經

六度集經卷第四


婬者曳足行， 多恚斂指步，
愚者足築地， 斯跡天人尊。


劫數終訖， 乾坤烔然，
須彌巨海， 都為灰焬。
天龍福盡， 于中凋喪，
二儀尚殞， 國有何常？
生老病死， 輪轉無際，
事與願違， 憂悲為害。
欲深禍高， 瘡疣無外，
三界都苦， 國有何賴？
有本自無， 因緣成諸，
盛者必衰， 實者必虛。
眾生蠢蠢， 都緣幻居，
聲響俱空， 國土亦如。
識神無形， 駕乘四蛇，
無明寶象， 以為樂車。
形無常主， 神無常家，
三界皆幻， 豈有國耶？

