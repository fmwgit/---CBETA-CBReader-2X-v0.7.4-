大正新脩大藏經數位版, No. 1425 摩訶僧祇律

摩訶僧祇律卷第四


利衰及毀譽， 稱譏若苦樂；
八法常相尋， 往復若迴轉。
八法不牢固， 磨滅變化法；
所謂聖弟子， 執照無常鏡；
諦觀世八法， 俄頃不暫停。
於四樂利中， 未甞有傾動，
若遭毀譏謗， 憂慼不經心；
若離世八法， 是名智慧士，
能出欲河流， 度脫生死海。


先與王同食， 世間之上饌；
今為獼猴奪， 宜共虛逝。


利衰及毀譽， 稱譏若苦樂；
斯皆非常法， 何足致憂喜？


觸目覩不歡， 無有愛樂相，
但聞毀呰聲， 永無稱譽者，
肆我飛禽志， 何為受斯苦？


竪耳面， 嘊喍怖童子，
坐自生罪累， 不久失利養。


汝為智慧者， 預覩彼未然，
禽獸無知喪， 為彼曼陀食。


若真實為羊， 猶故不能出；
況復作虛妄， 如前恐怖我。
見我還齋已， 汝復來見試；
假使為肉段， 猶尚不可信。
況作羊羔子， 而詐喚咩咩。


若有出家人， 持戒心輕躁，
不能捨利養， 猶如狼守齋。


褰衣而袒臂， 怱怱似急事；
我故來問汝， 為欲作何等？


今此大海水， 深廣眾流主；
我今作方便， 要欲抒令盡。


大海眾流主， 於汝有何過？
而汝作方便， 要欲抒令盡？


我經大苦難， 渡海得珍寶，
真金三十二， 摩尼有十四。
捨船欲上岸， 寶囊落海中；
我求寶珠故， 抒盡此大海。


大海甚深廣， 百川眾流主；
假使百千歲， 抒之不可盡。


日月長謝無窮盡， 木魁鐵鍱難可壞；
勤力專精不休息， 何憂此海不枯竭？


精勤方便士， 志意不休息；
專精之所感， 雖失復還得。


何等人趣善？ 何等人生天？
何等人晝夜， 長養善功德？


曠路作好井， 種植園果施，
樹林施清涼， 橋船渡人民。
布施修淨戒， 智慧捨慳貪，
功德日夜增， 常生天人中。

