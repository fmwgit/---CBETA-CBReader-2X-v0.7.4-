大正新脩大藏經數位版, No. 100 別譯雜阿含經

別譯雜阿含經卷第十四


口意宜修善， 不應作諸惡，
身不以小惡， 加害於世間。
觀欲空無實， 修於念覺意，
設自不樂苦， 莫作損減業。


口意宜修善， 不應作眾惡，
身不以小惡， 加害於世間。
觀欲空無實， 修於念覺意，
若自不樂苦， 莫作損減業。


口意宜修善， 不應作諸惡，
身不以小惡， 加害於世間。
觀欲空無實， 修於念覺意，
若自不樂苦， 莫作損減業。


我今以種種， 讚詠佛法僧，
今但略宣說， 隨意所樂足。
口意宜修善， 不應造眾惡，
身不以小過， 加害於世間。
觀欲性相空， 修於念覺意，
若自不樂苦， 莫作損減業。


世尊婆伽婆， 無上等正覺，
在於毘舍離， 住於大林中。
求迦尼娑天， 并及於拙羅，
波純提女等， 稽首尊足下。
我往昔曾聞， 能善稱說法，
牟尼世尊者， 今現在演說。
諸有生譏毀， 如斯深法者，
是則名愚癡， 後必墮惡趣。
有能讚聖法， 成就具於念，
是名有智者， 後必生善處。


口意宜修善， 不應造眾惡，
身不以小惡， 加害於世間。
觀欲性相空， 修於念覺意，
若自不樂苦， 莫作損減業。


不觸者勿觸， 觸者必還報，
以如是事故， 不應妄有觸。
若非津濟處， 不應作渡意。


可瞋而不瞋， 清淨無結使，
若欲惡加彼， 惡便及己身。
如逆風揚土， 塵來自坌身，
欲以瞋加彼， 彼受必還報。
是二竝名惡， 兩俱不脫患，
若瞋不加報， 能伏於大怨。


往昔已曾見， 婆羅門涅槃，
久棄捨嫌怖， 能度世間愛。


孾愚少智者， 造於諸惡業，
為已自作怨， 後受大苦報。


所作業不善， 作已自燒煮，
愚癡造眾惡， 受報悲啼哭。


往昔已曾見， 婆羅門涅槃，
久棄捨嫌怖， 能度世間愛。


不以言說故， 得名為沙門，
此實趣向道， 成就堅履跡。
若有勇健者， 能深修禪定，
獲得於解脫， 壞於魔結縛。
作及不作業， 二俱稱實說，
詐偽無誠信， 智者所棄捐。
己身實無得， 虛讚以自憍，
詐偽虛誑說， 世間之大賊。


不顯己功德， 不知他心行，
知已復涅槃， 能度世間愛。


我今說罪悔， 汝不受我悔，
懷惡心不善， 不捨於怨嫌。


說罪言懺悔， 內心實不滅，
云何除嫌隟？ 云何而得善？


人誰無過？ 人誰無誤失？
何誰離愚癡？ 何誰常具念？


如來婆伽婆， 正智得解脫，
彼無諸過， 亦復無得失，
彼已離愚癡， 能具於正念。


我昔已曾見， 婆羅門涅槃，
久棄捨嫌怖， 能度世間愛。


夫人生世， 斧在口中， 由其惡言，
自斬其身。 應讚而毀， 應毀而讚，
口出綺語， 後受苦殃。 綺語奪財，
是故小過， 謗佛聖賢， 是名大患。
受苦長遠， 具滿百千， 入尼羅浮，
及三十六， 入阿浮陀， 乃至墮彼，
五阿浮陀。 誹謗賢聖， 口意造惡，
入斯地獄。


云何輕賤他， 及不輕賤他？
為他所輕賤， 以何為首目？
我今問如來， 大仙為我說。


善知不輕賤， 不知名輕賤。
樂法名恭敬， 慢法名不恭。
不近善知識， 是名不敬首。
樂行於非法， 親友生怨嫉。
與怨為親友， 是為不敬首。
如有婦女人， 履行不貞良，
好與姦婬通， 作於無理行，
男子違禮度， 其義亦復然，
如是等名為， 輕賤之元首。
斗秤欺誑人， 巧偽不均平，
苟且懷貪利， 是名輕賤首。
博弈相侵欺， 損喪錢財盡，
如是等名為， 輕賤之首目。
嗜睡著美味， 早眠而晚起，
懈怠於事務， 而復憙瞋恚，
如斯之等人， 亦名輕賤首。
耳璫及鐶釧， 擎蓋錦屣履，
貧窮自嚴飾， 是名輕賤首。
財物既尠少， 愛著情愈濃，
雖生剎利種， 冀求得王位，
如是愚癡人， 是名輕賤首。
財寶其業大， 多眷屬親友，
自食於美味， 不分施與他，
受他好飲食， 及得財寶利，
彼來至己家， 都無報答心，
乃至不與食， 是名輕賤首。
父母年朽邁， 衰老既至已，
自食於甘美， 終不知供養，
如斯之等人， 是名輕賤首。
父母及兄弟， 親屬并姊妹，
打罵出惡言， 是名輕賤首。
沙門婆羅門， 中時來至家，
不請不施食， 是名輕賤首。
沙門婆羅門， 及貧窮乞匃，
罵辱不施食， 是名輕賤首。
謗佛及聲聞， 出家在家人，
為此非法事， 是名輕賤首。
實非是羅漢， 自稱是羅漢，
天人婆羅門， 沙門中大賊，
若為如是者， 是名輕賤首。
如斯之等類， 為他所輕賤，
世間可輕賤， 我悉知見之，
宜應遠捨離， 如怖畏嶮道。


我昔已曾見， 婆羅門涅槃，
久棄捨嫌怖， 能度世間愛。


誰名為敬順？ 誰名為陵邈？
誰為孾愚戲， 如小兒弄土？


男子若敬順， 女人必陵邈。
男子若陵邈， 女人必敬順。
女人孾愚戲， 如小兒弄土。


我昔已曾見， 婆羅門涅槃，
久棄捨嫌怖， 能度世間愛。


覺觀意欲來， 遮止應遮止，
一切盡遮止， 不造生死塵。


覺觀意欲來， 遮止應遮止，
不應一切遮， 但遮惡覺觀。
惡惡應遮止， 遮止能遮止，
若能如是者， 不為生死遮。


我昔已曾見， 婆羅門涅槃，
久棄捨嫌怖， 能度世間愛。


云何得名稱？ 云何得財業？
云何得稱譽？ 云何得親友？


持戒得名稱， 布施得財寶，
實語得稱譽， 普施眾皆親。


我昔已曾見， 婆羅門涅槃，
久棄捨嫌怖， 能度世間愛。


云何生為人， 如見極明了，
集諸財寶利， 多少義云何？


先學眾技能， 次集諸財寶，
集財為四分， 一分供衣食，
二分營作事， 一分俟匱乏。
種田是初業， 商估是為次，
蕃息養牛群， 羔羊并六畜。
復有諸子息， 各為求妻婦，
出女并姊妹， 及六畜家法，
調和得利樂， 不和得苦惱。
作事令終訖， 終不中休廢，
智者善思惟， 深知於得失。
善解作不作， 財寶來趣己，
如河歸大海， 勤修於事業。
如蜂採眾華， 日日常增長，
晝夜聚財業， 如彼蜂增長。
財不寄老朽， 不與邊遠人，
惡人作鄙業， 勢力勝己者，
終不以財寶， 與如是等人。
與財為親厚， 債索時忿諍，
怪哉財義利， 失財失親友。
但如法聚財， 不應作非法，
丈夫如法作， 端嚴極熾盛。
既能自衣食， 又復惠施人，
調適不失度， 命終得生天。


我昔已曾見， 婆羅門涅槃，
久棄捨嫌怖， 以度世間愛。


諸能以上衣， 用施於他人，
人中生尊勝， 處天如我今。
身如真金聚， 光色甚凞怡，
天女有數百， 我為最尊勝。
施於所愛物， 其福勝如是。


若以諸上味， 餚饍飲食施，
生人為男女， 男女中最勝。
若生於天上， 猶如我今日，
以捨所愛故， 隨意受快樂。
汝觀我宮殿， 乘空自在行，
身如真金聚， 光顏甚殊妙。
天女有數百， 我為最尊勝，
施上味飲食， 獲勝報如是。


若以勝妙香， 布施而修福，
生人得尊勝， 處天如我身，
以捨所愛故， 隨意受快樂。
汝觀我宮殿， 乘空自在行，
身如真金聚， 光顏甚殊妙。
天女有數百， 我為最尊勝，
以施勝香故， 獲報得如是。


我本人中時， 孝事難舅姑，
罵詈麁惡言， 我悉能忍受。
是故於今者， 獲得此天身，
以能孝順故， 隨意受快樂。
汝觀我宮殿， 乘空自在行，
身如真金聚， 光顏甚殊妙。
天女有百數， 我為最尊勝，
以能孝事故， 獲勝報如是。


我於先身時， 屬人為婢使，
奉侍於大家， 隨順不瞋戾，
精勤不懈怠， 早起而晚臥。
若於大家所， 得少飲食時，
分施於沙門， 及與婆羅門，
是故得天身， 隨意受快樂。
汝觀我宮殿， 乘空自在行，
身如真金聚， 光顏甚殊妙。
天女數百中， 我最為尊勝，
處賤修福田， 獲勝報如是。


我於先身時， 得見於比丘，
及以比丘尼， 生大歡喜心。
彼教我精勤， 得聞彼說法，
一日受齋法， 是故今生天。
隨意受快樂， 汝觀我宮殿，
乘空自在行， 身如真金色，
光顏甚殊妙。 天女數百中，
我為最尊勝。 汝今且觀我，
以用善教故， 獲勝報如是。


我今極善行， 可樂薩羅林，
我今見天女， 晃曜如電光，
見聞如斯事， 還歸造功德。


云何起必壞？ 云何遮不生？
云何捨所畏？ 云何成法樂？


瞋恚起時滅， 貪欲生必遮，
棄無明無畏， 證滅最為樂。
棄恚捨貪欲， 出於諸結使，
不著於色名， 觀諸法空林。
欲為生死根， 欲能生諸苦，
斷欲得解脫， 諸苦亦復然。
苦得解脫故， 苦本亦解脫，
孾愚無智者， 放逸不觀苦。
是故沒苦海， 纏縛無窮已，
智者撿亂心， 不宜著諸欲。
夫為放逸行， 能壞禪定樂，
是故應攝想， 勿得著欲染。
譬如巨富者， 守護其珍寶。


往昔已曾見， 婆羅門涅槃，
嫌怖已棄捨， 能度世間愛。


雖到於五塵， 不名為貪欲。
思想生染著， 乃名為貪欲。
欲能縛世間， 健者得解脫。


欲性本無常， 斷滅則悟道，
著欲生繫縛， 永不得解脫。
若以信為伴， 不信莫由起，
名稱轉增長， 壽終得生天。
若復斷除欲， 不數數受有，
不還來生死， 永入於涅槃。
知身空無我， 觀名色不堅，
不著於名色， 從是而解脫。
亦不見解脫， 及以非解脫，
哀愍利群生， 廣饒益一切。


往昔已曾見， 婆羅門涅槃，
嫌怖久捨離， 能度世間愛。


應共誰止住？ 復應親近誰？
從誰所受法， 得利不生惡？


應共善人住， 親近於善者，
從彼人受法， 得利不生惡。
應共善人住， 親近於善者，
從彼人受法， 智者得利樂。
應共善人住， 親近於善者，
從彼人受法， 智者得名譽。
親近於善者， 從彼人受法，
智者得解慧， 是故應共住。
親近於善者， 從彼人受法，
親族中尊勝， 能離於憂愁，
於一切苦中， 而能得解脫。
遠離諸惡趣， 能斷一切縛，
純受上妙樂， 得近於涅槃。


往昔已曾見， 婆羅門涅槃，
嫌怖久棄捨， 能度世間愛。


貪悋貧窮苦， 皆由不惠施，
若欲求福德， 智者應施與。


可怖莫過貪， 貧乏恒飢渴，
恐貧不布施， 不施畏甚大。
今世若後世， 飢窮苦難計，
若得少能施， 得多亦能施。
生時得快樂， 壽終得生天，
難施而能施， 是名難作業。
孾愚不知解， 諸佛賢聖法，
愚智俱命終， 生處各別異。
愚者墮地獄， 受於種種苦，
智者生人天， 乃可得解脫。
貧窮捃拾活， 以用養妻子，
淨心割少施， 其福無有量。
設百千大祀， 供養於一切，
不及貧布施， 十六分中一。
大祀有鞭打， 侵掠他財寶，
種種苦惱人， 以成大祀業。
以惡取財寶， 眾皆不歡悅，
如是不淨施， 及以小淨施，
受報有好醜， 不可以相比。
如法聚財物， 終不非法求，
得財捨用施， 正直而施與。
具戒修禪定， 正直者受取，
福聚布四方， 猶如大海水。


往昔已曾見， 婆羅門涅槃，
嫌怖久捨離， 能度世間愛。


非彼清淨心， 假使滿百千，
通達五比施， 為於戒取縛，
沒溺愛欲海， 不能度彼岸。


垂下及遮止 名稱及技能
彈琴并棄捨 種別、善丈夫
慳貪不惠施 八天為第十


譬如彼大地， 廣大無有邊，
又亦如巨海， 甚深無崖際。
須彌極高峻， 無以能喻及，
誰如那羅延？ 男子中無比。


無物廣於愛， 深大不過腹，
憍慢高須彌。 唯有佛世尊，
於諸男子中， 最勝無倫匹。


往昔已曾見， 婆羅門涅槃，
嫌怖久捨離， 能度世間愛。


何物火不燒， 旋嵐不能壞？
劫盡大洪水， 一切浸爛壞，
何物於彼所， 而得不爛潰？
男子若女人， 所有諸財寶，
以何方便故， 王賊不能侵？
是何堅牢藏， 無能毀壞者？


福聚火不燒， 旋嵐不吹壞，
劫盡洪水浸， 不能令腐朽。
男女有福聚， 王賊不能侵，
福是堅牢藏， 無能侵毀者。


往昔已曾見， 婆羅門涅槃，
嫌怖久捨離， 能度世間愛。


誰能具曠路， 涉道之資糧？
以何因緣故， 賊所不能劫？
設復逢奸惡， 云何得守護？
云何被劫奪， 而生大歡喜？
云何常親近， 智者生欣悅？


信為遠資糧， 福聚非賊劫，
賊劫戒遮殺， 沙門劫生喜，
數親近沙門， 智者生欣悅。


往昔已曾見， 婆羅門涅槃，
嫌怖久捨離， 能度世間愛。


樂者所思念， 稱意盡獲得，
一切諸樂中， 欲樂最為勝。


樂者無思念， 苦者有願求，
若人捨思願， 是為最為勝。


往昔已曾見， 婆羅門涅槃，
嫌怖久捨離， 能度世間愛。


佛為天人師， 於諸物中勝，
能知一切法， 利益諸世間。
一切諸難中， 何物最為難？
唯願大仙尊， 為我分別說。


於他得自在， 忍彼觸惱難。
貧窮能布施， 危厄持戒難。
盛年處榮貴， 捨欲出家難。


往昔已曾見， 婆羅門涅槃，
嫌怖久捨離， 能度世間愛。


車為云何生？ 誰將車所至？
車去為遠近， 車云何損滅？


從業出生車， 心將轉運去，
去至因盡處， 因盡則滅壞。


往昔已曾見， 婆羅門涅槃，
嫌怖久捨離， 能度世間愛。


子生世言樂， 生子極欣慶，
父母漸老朽， 何故說不善？


我知生子者， 必有愛別離，
陰聚和合苦， 此都非是子。
是名與諸苦， 孾愚謂為樂，
是故我說言， 生子為不善。
不善作善想， 不愛作愛想，
苦作於樂想， 放逸所極熟。


往昔已曾見， 婆羅門涅槃，
嫌怖久捨離， 能度世間愛。


云何自思算， 不為煩惱覆？
云何復名為， 永離於眾數？


若善算計者， 二漏不流轉，
名色永已滅， 彼名離眾處。
總數不覆藏， 已去於總數。


往昔已曾見， 婆羅門涅槃，
嫌怖久捨離， 能度世間愛。


何物重於地？ 何物高於空？
何物疾於風？ 何物多草木？


持戒重於地， 憍慢高於空，
心念疾於風， 亂想多草木。


往昔已曾見， 婆羅門涅槃，
嫌怖久捨離， 能度世間愛。


修行何戒行？ 復作何威儀？
有何功德力？ 造作何業行？
具足何等法， 得生於天上？
願世尊悲愍， 為我開顯說。


我今為汝說， 汝當至心聽。
諸欲生天者， 先當斷殺生。
善修於禁戒， 守攝於諸根，
不害有生類， 便得生天上。
不盜他財物， 彼與樂受取，
斷於奸盜心， 便得生天上。
不奸他婦女， 度邪婬彼岸，
自足己妻色， 便得生天上。
為利自己身， 亦欲利于彼，
并為財利故， 遠離諸放逸。
實語不虛妄， 便得生天上。
除去於兩舌， 不鬪亂彼此，
樂出和合語， 以此因緣故，
便得生天上。 斷於麁惡言，
讒刺觸惱故， 吐辭皆柔軟，
聞者生欣悅， 以是業緣故，
得生于天上。 除斷於綺語，
不談無益事， 知時而說法，
便得生天上。 若聚落曠野，
不生貪利想， 於他財物所，
不起愚癡心， 便得生天上。
慈心不害物， 不挾怨憎心，
向於群生類， 心無怒害想，
便得生天上。 信業及果報，
能修信施者， 二事俱生信，
具足得正見， 便得生天上。
如斯眾善法， 白淨十業道，
悉能修行者， 必得生天上。


往昔已曾見， 婆羅門涅槃，
久捨於嫌怖， 能度世間愛。


大地、火不燒 誰齎糧、所願
甚能及車乘 鋸陀女、算數
何重并十善

