大正新脩大藏經數位版, No. 397 大方等大集經

大方等大集經卷第三十五


此無盡根陀羅尼， 最勝第一無過者，
能盡眾生諸惡業， 亦斷一切罪駃河。
生死流轉自所作， 悉能遠離無有餘，
以福德力因緣故， 於一切苦得解脫。
能竭生死三有海， 速生清淨有佛國，
於流轉中大怖畏， 現見無量大障礙。
悉能傾動諸煩惱， 疾證無上勝菩提，
一切眾生不能壞。 若有聞此陀羅尼，
速能受持常憶念， 具足如是諸功德。

