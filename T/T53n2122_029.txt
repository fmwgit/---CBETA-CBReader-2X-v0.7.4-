大正新脩大藏經數位版, No. 2122 法苑珠林

法苑珠林卷第二十九


大唐撫運 膺圖壽昌 化行六合
威稜八荒 身毒稽顙 道俗來王
爰發明使 瞻使道場 金剛之座
千佛代居 尊容相好 彌勒規摹
靈塔壯麗 道樹扶疏 歷劫不朽
神力焉如


希音遠流 乃眷東顧 欣風慕道
仰規西度 妙盡毫端 運微輕素
託采虛凝 殆映霄霧 迹流眾像
理深其趣 寄興開襟 引凡聖路
千佛同化 萬賢來曙 皇情有感
緇素同遇

