大正新脩大藏經數位版, No. 906 佛頂尊勝心破地獄轉業障出三界祕密三身佛果三種悉地真言儀軌

佛頂尊勝心破地獄法一卷


稽首毘盧遮那佛， 開敷淨眼如蓮華，
三界調御天人師， 大菩提心救世者，
深妙真言加持法， 流入無生阿字門。


白毫光相正遍知， 圓滿恒照如日月，
阿閦寶生救世者， 彌陀成就不空王，
咸於悉地吉祥輪， 傳斯妙法化諸有，
慈心自在降三世， 金剛薩埵不動尊，
無違誓願應時期， 瑜伽事畢還金剛。
我依毘盧遮那佛， 開心智印建標儀，
無量功德普莊嚴， 同入總持諸善逝，
願共有緣修學者， 安住無上清淨海。

