大正新脩大藏經數位版, No. 212 出曜經

出曜經卷第十


護身惡行， 自正身行， 護身惡者，
修身善行。


怨讎彌滿世， 欲求得其捉，
種惡還自加， 猶蛇反自毒。


護口惡行， 自正口行， 護口惡者，
修口善行。


護意惡行， 自正意行， 護意惡者，
修意善行。


身棄惡行， 及口惡行， 意棄惡行，
及諸穢惡。


身修善行， 口善亦爾， 意修善行，
無欲盡漏。


身修善行， 口意亦爾， 於今後世，
永生善處。


慈仁不殺， 常能攝身， 是處不死，
所適無患。


不殺為仁， 常能慎言， 是處不死，
所適無患。


不殺為仁， 常能慎意， 是處不死，
所適無患。


慎身為勇悍， 慎口悍亦然，
慎意為勇悍， 一切結亦然，
此處名不死， 所適無憂患。


護身為善哉， 護口善亦然，
護意為善哉， 護一切亦然，
比丘護一切， 能盡苦原際。


護口意清淨， 身終不為惡，
能淨此三者， 便逮神仙道。


說法甘悅人， 口出無量義，
使我懷姙身， 不羞此宜適。


夫士之生， 斧在口中， 所以斬身，
由其惡言。


夫士之生， 斧在口中， 所以斬身，
由其惡言。


譽惡惡所譽， 是二俱為惡，
好以口會鬪， 是後皆無安。


諍為少利， 如掩失財， 從彼致諍，
令意向惡。


百千尼羅浮， 三十六五獄，
誹謗賢聖者， 依口發願惡。


無道墮惡道， 自增地獄苦，
遠愚修忍意， 念諦則無犯。

