大正新脩大藏經數位版, No. 882 佛說一切如來真實攝大乘現證三昧大教王經

佛說一切如來真實攝大乘現證三昧大教王經卷第二十六


金剛界主勝印契， 妙等引心依法結，
心額喉及頂間安， 安已得佛加持力。


薩埵金剛堅固印， 金剛薩埵三摩地，
心額喉頂安亦然， 安已即得加持力。


金剛降三世印契， 妙等引心依法結，
心額喉及頂間安， 剎那普得加持力。


金剛蓮華堅固印， 觀自在尊三摩地，
心額喉及頂間安， 即得本尊加持法。


結大金剛寶印契， 金剛藏尊三摩地，
心額喉及頂間安， 即得本尊加持法。


寶金剛印二相合， 依法安置於額間，
此金剛寶所作成， 即得本部佛灌頂。


所有金剛界主等， 現前最上佛印契，
周遍四面四印儀， 隨處繫鬘作灌頂。


當作金剛灌頂鬘， 依法相合置於額，
由彼寶鬘灌頂因， 即得金剛灌頂法。


法金剛印二相合， 依教當於頂上安，
由此諸佛灌頂因， 即得觀自在灌頂。


應結金剛寶牙印， 依法安置於額間，
由此諸佛灌頂因， 即得供養勝灌頂。


所有一切諸佛相， 謂等引心結印契，
依法持誦諸呪明， 如應速得勝悉地。


彼三摩地金剛法， 薩埵加持理相應，
持誦心印諸呪明， 速得所作皆成就。


貪性出生彼智法， 我此忿怒應觀想，
持誦心印諸呪明， 速得所作皆成就。


慈心廣大相應行， 於心等處作成就，
觀自在尊本部中， 持誦悉得施成就。


所有諸欲三摩地， 妙等引心當觀想，
持誦心印諸呪明， 一切所向得成就。


如前香等諸供養， 妙等引心善作已，
然後所求成就門， 隨意皆得悉地法。


祕密供養四種法， 此說供養祕密門，
或己身等奉獻時， 隨作供養皆成就。


忿怒金剛大供養， 此說忿怒祕密法，
以忿怒拳遍作時， 我本部法速成就。


甚深廣大諸經中， 宣說祕密方便法，
奉獻語意供養時， 速得本部法成就。


傘蓋幢幡諸樂具， 尊重恭敬大供養，
得寶部中成就時， 或復得彼諸布施。


本尊加持等和合， 金剛薩埵獲無異，
四種神通勝智門， 金剛巧業彼成就。


三摩地即身中佛， 自神通即善逝尊，
於彼善能覺了時， 而菩提果得成就。


所有天眼等神通， 妙等引心當觀想，
五種神通自然生， 得成金剛薩埵尊。


忿怒智通出生已， 妙等引心作成就，
五種神通自然生， 即得最上成就法。


貪法神通出生已， 妙等引心當觀想，
五種神通自然生， 即得清淨法成就。


供養智通出生已， 妙等引心當觀想，
五種神通自然生， 即得任持諸悉地。


金剛薩埵三摩地， 隨念本部佛聖尊，
此佛菩提大智門， 如應觀想得成就。


金剛薩埵三摩地， 所有大印當觀想，
此佛菩提大智門， 如應觀想得成就。


大忿怒王三摩地， 當結三昧邪勝印，
此佛菩提大智門， 如應觀想得成就。


觀自在尊三摩地， 作羯磨印當持誦，
此佛菩提大智門， 如應觀想得成就。


金剛藏尊三摩地， 羯磨印契善所作，
此佛菩提大智門， 如應觀想得成就。


一切義利遍所作， 即自求佛菩提者，
念佛三昧法若成， 即得一切佛愛樂。


隨諸境界所成已， 金剛薩埵作成就，
真實警悟法無虛， 速得所愛皆成就。


如佛教勅作大利， 普為調伏諸惡者，
清淨忿恚諸有情， 此即金剛隨愛樂。


貪法乃為觀照慈， 悲心即是正法語，
一切無畏施有情， 即得諸佛隨愛樂。


如應廣施灌頂法， 及施諸妙珍財藏，
彼等得佛利相應， 此即諸佛隨愛樂。


應知貪性勿厭離， 即清淨樂施亦然，
利諸有情法相應， 此即諸佛敬愛理。


己身妙樂欲順行， 稱蘇囉多薩怛鑁，
金剛薩埵成就門， 真實警悟作敬愛。


佛為清淨諸有情， 普令有情得無畏，
由於佛教作護持， 殺諸魔惡令敬愛。


觀察貪性本清淨， 譬彼蓮華正開敷，
此中若染若愛時， 如應調伏作敬愛。


為求諸佛灌頂故， 日日以大金剛寶，
安置頂間作法成， 即得諸佛敬愛理。


不見有情有所利， 亦非佛性可清淨，
身口意業所作中， 當得破惡法成就。


以無所得一切成， 由無瞋恚忿怒生，
此大金剛摧擊時， 速得破惡法成就。


無惡可制無忿怒， 亦無有情可調伏，
以己苦法皆施他， 即降三世破諸惡。


法中無悲亦無慈， 無惡有情可清淨，
於己違背語言中， 自得破惡法成就。


自本無財可能捨， 他財不取亦不求，
一切有情貧亦然， 自得破惡法成就。


無所有法得相應， 我於諸佛不和合，
彼為救拔利益故， 速疾施我勝成就。


常不捨離諸有情， 我常供養於諸佛，
歸命諸佛常所尊， 最上希有此加護。


金剛薩埵勝名號， 一稱中間能攝受，
此加護為廣大門， 剎那常得施成就。


不以喜心誦呪明， 我即三界中最勝，
信奉降三世聖尊， 此與自他為加護。


所有貪清淨大慈， 常施一切無所畏，
觀自在名稱誦時， 最上希有此加護。


晝日所作無虛過， 隨其力修方便行，
常施佛及諸有情， 最上希有此加護。


金剛薩埵善哉者， 金剛大寶復善哉！
善哉金剛妙法門， 善哉金剛勝羯磨！
能善宣說此正法， 無上金剛祕密乘，
一切如來祕密門， 大乘現證法中攝。

