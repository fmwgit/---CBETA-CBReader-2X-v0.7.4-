大正新脩大藏經數位版, No. 1624 觀所緣緣論

觀所緣緣論


極微於五識， 設緣非所緣，
彼相識無故， 猶如眼根等。


和合於五識， 設所緣非緣，
彼體實無故， 猶如第二月。


和集如堅等， 設於眼等識，
是緣非所緣， 許極微相故。


瓶甌等覺相， 彼執應無別，
非形別故別， 形別非實故。


極微量等故， 形別惟在假，
析彼至極微， 彼覺定捨故。


內色如外現， 為識所緣緣，
許彼相在識， 及能生識故。


決定相隨故， 俱時亦作緣；
或前為後緣， 引彼功能故。


識上色功能， 名五根應理，
功能與境色， 無始互為因。

