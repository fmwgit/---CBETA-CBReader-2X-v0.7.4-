大正新脩大藏經數位版, No. 1199 金剛手光明灌頂經最勝立印聖無動尊大威怒王念誦儀軌法品

金剛手光明灌頂經最勝立印聖無動尊大威怒王念誦儀軌法品一卷


欲作諸事業， 先結三麼耶，
二羽齊輪合， 並建於二空。
由是加持故， 身即同如來。


以二金剛拳， 二風側相拄。


二羽反相叉， 二空峯相合，
加身分五處， 身同執金剛。


二手三補吒， 風屈初節合，
峯拄空上節。 由結是印故，
結使皆斷壞。


劍印改二空， 出於風火間，
是名法螺印。


復次獻華座， 名金剛蓮華。
定慧芙蓉合， 水火俱散開，
猶如蓮華葉， 二風屈附火，
初節之側住， 奉諸佛菩薩。


二羽忿怒縛， 二風屈如鉤，
是名鉤密印， 能辦攝召事。


以前商佉印， 誦是祕密言：


塗香供養印， 二羽芙蓉合，
風各如彈指， 空並押風輪。


以前塗香印， 二空住風側，
中節之下際， 名華供養印。


二手三補吒， 地竪住水下，
二火屈上節， 和合少下水，
二風屈中節， 峯跓住空頭，
名焚香供養。


飲食供養印， 二手虛心合，
定慧空入掌。


以前飲食印， 唯改二空輪，
並建離滿月， 名燈明供養。


次結無動尊， 根本祕密印，
二羽內相叉， 輪輪各如環，
二空住水側， 火峯住空面，
二空和合竪。 次寶山印相，
定慧內相叉， 二空入滿月，
以二金剛拳， 定置慧拳上，
名頭祕密印。 以印置於頭，
二羽內相叉， 二空入滿月，
風輪和合竪， 印眼及眉間，
是名眼密印， 次結口密印，
地輪內相叉， 水押地叉間，
二火並伸直， 空各加水甲，
二風加火甲， 以印置於口。
復次密印相， 二羽三補吒，
風空如彈指， 是名心密印。
復次三補吒， 二火建如幢，
風住火初節， 二水如寶形，
二地及二空， 各各而建立，
印心及兩肩， 喉位頂上散。
次作惡叉波， 名師子奮迅，
不改前密印， 開竪慧風輪。
次結火焰印， 以慧手空輪，
加於水火甲， 風竪拄定掌，
右旋成界方， 左轉名解散。
火焰輪止印， 定慧各為拳，
空出火風間， 二拳背相合，
能制止諸火。 次商佉密印，
定空加地水， 慧羽亦如之，
二火甲如針， 觀風附火節，
止風開竪之。 不動渴誠印，
止空加地水， 風火並伸直，
是名三昧鞘， 慧手亦如之。
觀風火輪入， 定空水地環，
輪面與月合， 即釰住定鞘，
抽出辦諸事， 斷結辟護等。
次結羂索印， 慧空加水火，
及地等三輪， 風建入定月，
止地水火拳， 空風拄如環，
是名索幖幟， 三鈷金剛印，
觀空加風甲， 三輪如金剛，
所有諸供具， 散灑作淨除。
密印已說竟， 聖者無動尊，
說一切真言。 用前金剛印，
當誦是真言：


真言用索印， 能成一切事。
復次心真言， 用金剛密印。


此之真言， 用金剛印， 能為成辦，
一切事業。 次說不空， 聖者無動，
威怒真言：


行者每食訖， 以是真言加，
殘餘置淨處， 奉獻無動尊。
次說聖無動， 大威怒之王，
一字心真言：


用是一字心， 真言能成辦，
一切事業作， 通用一切印。
復次聖無動， 布字祕密法，
從頂乃至足， 一一安布之。
頂上安長欠， 而成於頂相。
頂相真言曰：


企孕安頭上， 成就尸佉髻。
頭髻真言曰：


棄布於頭左， 成一髮索垂。
垂髮真言曰：


長憾安於額， 成囉囉吒相。
毫相真言曰：


長呬布兩耳， 成就金剛耳。
耳相真言曰：


左眼布怛囉， 其字戴長聲，
吒置於左眼， 半義不應全。
眼相真言曰：


長吽布兩鼻， 布誦是真言：


賀字第九轉， 名護安於口，
誦是口真言：


賀短加空點， 名憾布舌端，
成金剛舌相， 誦是舌真言：


長莽布兩肩， 誦是肩真言：


莽短加空點， 名布於喉，
誦是喉真言：


短跢安空點， 名瞻布兩乳，
布誦是真言：


短麼安空點， 名滿安於心，
誦是心真言：


短吒并空點， 布於臍輪中，
大空嚴飾故， 而成就咤暗，
誦是臍真言：


咤字第九轉， 頂戴大空點，
安布於兩脇， 誦是脇真言：


最初聲吒字， 當用置於腰，
布誦是真言：


賀字十二轉， 名郝布兩髀，
誦是髀真言：


賀第十一轉， 名憾布兩膝，
布誦是真言：


賀字第二轉， 并以大空點，
名憾布兩足， 誦足印真言：


是聖無動尊， 摩訶威怒王，
布字祕密法， 十九種真言，
并布諸支分， 修真言菩薩，
作是布置已， 自身成聖尊，
一切天素囉， 及十地菩薩，
不復能搖動； 一切天及龍，
八部諸鬼神， 於是等眾中，
為自在囉惹。


復說無比力， 聖者無動心，
能成辦一切， 事業之法門。
菜食作念誦， 數滿十萬遍，
斷食一晝夜， 方設大供養。
作護摩事業， 應以苦練木，
兩頭搵酥燒， 八千枚為限。
已成初行滿， 心所願求者，
皆悉得成就， 發言咸隨意，
所攝召即至。 欲驗法成者，
能摧折樹枝， 能墮落飛鳥，
河水能令謁， 陂池使枯涸，
能使水逆流， 能移山及動，
制止諸外道， 呪術力不行。
復次成就法， 候月蝕之時，
斷食一日夜， 應以未至地，
黃牛瞿摩夷， 塗拭曼茶羅。
置大般若經， 以諸妙華香，
布散於壇上。 應取黃牛酥，
犢母同色者， 酥數滿一兩，
置於赤銅器， 以佉陀羅木，
攪酥作加持， 令現三種相。
煖能成敬愛； 烟相變顏色，
令壽命增長； 火光相出現，
足踐於虛空， 得成就大仙。
復次於山頂， 不食而念誦，
滿一洛叉遍， 能見諸伏藏，
取與皆自在。 次除死災法，
以乳作護摩， 一千遍為限，
能除死災難。 又除大死法，
以骨瀘草搵， 酥乳蜜護摩，
滿一千萬遍， 能除大死難。
所謂國人民， 疾疫行夭折，
故名大死難。
復次成就法， 以酥酪蜜等，
蓮華搵護摩， 滿一洛叉遍，
蓮華大吉祥， 天女而現前，
滿修行者願。 復次成就法，
入赴海河水， 深至於肩處，
於中作念誦， 滿三洛叉遍，
得一大聚落， 隨所護摩物，
得如是色衣； 若以稻穀護，
獲得無盡穀。
又一護摩法， 以蜜攞嚩果，
護摩十萬遍， 當獲得惹位。
復次護摩法， 以比哩孕愚，
華護摩十萬， 成就敬愛事。
又法以松木， 護摩十萬遍，
得眾人歸敬。 又法以大麥，
護摩十萬遍， 得成大長者。
次說無動尊， 畫像儀法則，
於袈裟上畫， 聖者無動尊。
右垂一索髮， 左目而現眇，
右手操銳劍， 左手執羂索，
安坐寶盤山， 現叱咤喑鳴，
作怖三界相， 其身遍青色。
上言袈裟畫， 或赤或乾陀，
褐色等繒綵， 是名為袈裟。
畫像作成就， 置赴海河邊，
修行者衣服， 所差色如像，
屏捨諸世務， 斷諸異言說，
乞食作念誦， 滿五洛叉遍，
數畢便斷食， 滿一日一夜。
應以戰娜迦， 其形似畢豆，
和酥作護摩， 一萬數為極。
無動尊現身， 奉事修行者，
猶如婆誐鑁， 得三摩地成，
與諸大菩薩， 得同共止住。
復次畫像法， 取死人衣服，
畫聖無動尊， 相貌如前說。
刺取自身血， 畫無動像眼，
安像面於西。 真言行菩薩，
面東對像坐， 三時皆澡浴，
著所浴濕衣， 斷語作持誦，
滿一十萬遍， 以諸雜飲食，
施一切鬼神。 黑月分八日，
斷食一日夜， 取一未壞屍，
遍身者瘢痕， 諸根皆全具，
少年好丈夫。 得如是死屍，
當坐於心上， 念誦一萬遍，
其屍即動搖。 明者不應怖，
屍口出妙蓮， 便即須割取，
執之便騰空， 成就持明仙，
身狀如梵天， 得為仙中王。
若對像三時， 念誦滿六月，
隨力辦供養， 燒悼沈水香，
得成就惹位。 又法加幢幡，
一千遍滿足， 能降伏他軍。
若止諸冤敵， 畫黃色大身，
四面手亦四， 口出現利牙，
作大暴惡形， 遍身成火焰，
作吞他力相。 所有戰陣時，
置像於軍前， 猶如以羂索，
作攝縛彼相， 令使他歸降。
若欲成敬愛， 以鹽作彼形，
稱名而片割， 護摩七日內，
設有大威德， 咸來伏從之。
又一成就法， 若底花護摩，
滿一十萬遍， 得藥廁抳來，
伏從持明者。 復次護摩法，
以旋風所飄， 葉作護摩事，
得彼著顛狂。 又攝召護摩，
鹽作護摩事， 能攝諸天女，
及召仙女等。 又法安悉香，
作護摩事業， 得為國大臣。
又法畫釋迦， 牟尼如來像，
右邊畫文殊， 童子之形像，
左畫金剛手， 菩薩微笑形，
於下畫無動， 大威怒金剛，
著種種瓔珞， 嚴飾身支分。
畫畢於像前， 念誦五十萬，
一切皆成辦。 打賊用眼印，
誦吽字真言， 所有諸冤敵，
能使著顛狂， 真言者不捨，
乃至置殞滅。 復次成敬愛，
以燒死屍灰， 加持一七遍，
散於彼身上， 即敬愛成就。
又法以牛黃， 加持一七遍，
點置於眉間， 一切皆伏從，
無復違拒者。 復次觀自身，
成本尊形狀， 以真言文字，
布身諸支分， 一百由旬內，
所有難調御， 鬼神所持者，
皆悉能散壞， 又正報盡者，
能延六月住。 又法壁畫劍，
以俱哩迦龍， 纏交於劍上，
加持一千遍， 劍中觀婀字，
發生威焰光， 令病者看之，
便即阿尾捨， 問者皆實說。
若能於每日， 誦一百八遍，
無動尊常逐， 修真言菩薩。
每食餘殘者， 以置於淨處，
奉獻無動使， 隨心獲悉地。
又法於分怒， 誦吽字真言，
能止雲雨等。 又法以刺木，
作護摩事業， 能止大風雨，
復能成眾事。 復次畫像法，
於袈裟上畫， 應作青黑色，
髮向左邊垂， 作童真形狀，
手操爍訖底， 或執嚩日囉，
眼睛色微赤， 威焰光赫奕，
坐於盤山上， 其山色赤黃，
著青色衣服， 作孩子相貌。
對此畫像形， 結一切密印，
皆悉得成就， 先所思念事，
若舊若新等； 皆悉得成就，
所有隱形法， 輪劍飛空藥。
若無是畫像， 但於寂靜處，
念誦皆成就。 又法或以鏡，
中看一切事， 或辟畫像上，
問看諸事等， 皆得隨意應。
又法以無病， 童男或童女，
作阿尾捨法， 問三世諸事，
皆悉得成辦。 復次說使者，
成就之法門。 起黑月一日，
對像三時念， 各一百八遍。
至白十五日， 月輪圓滿時，
如前所演說， 最初承事法，
以苦練木柴， 及以白芥子，
從黃昏起首， 護摩至夜半，
使者即來赴； 不來盡一夜，
決定來出現。 來問持明者，
求乞進止等， 隨意而處分，
皆悉依奉行。 若欲往天宮，
使者戴接往； 使取天帝釋，
妃后婇女等， 亦皆能將來；
若所須宮觀， 皆悉能成辦；
若齒木淨水， 塗掃等事業，
悉皆能為作。 所使令作者，
一切能成辦， 如聖者所須，
皆使成辦之。 若一夜護摩，
使者不出現， 彼即決定死。
聖者無動使， 法門說已竟。

