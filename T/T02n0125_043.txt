大正新脩大藏經數位版, No. 125 增壹阿含經

增壹阿含經卷第四十三


夫人作善惡， 行本有所因，
彼彼獲其報， 終不有毀敗。
夫人作善惡， 行本有所因，
為善受善報， 惡受惡果報。


自然有梵天， 此是梵志語，
此見不真正， 如彼之所見。
我主生蓮華， 梵天於中出，
地主生梵天， 自生不相應。
地主剎利種， 梵志之父母，
云何剎利子， 梵志還相生？
尋其所生處， 諸天之所說，
此是歎譽言， 還自著羇難。
梵天生人民， 地主造世間，
或言餘者造， 此語誰者審？
恚欲之所惑， 三事共合集，
心不得自在， 自稱我世勝。
天神造世間， 亦非梵天生，
設復梵天造， 此非虛妄耶？
尋跡遂復多， 審諦方言虛，
其行各各異， 此行不審實。

