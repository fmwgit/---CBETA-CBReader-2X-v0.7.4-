大正新脩大藏經數位版, No. 190 佛本行集經

佛本行集經卷第二十四


我被煩惱箭所射， 欲求寂滅膏藥塗，
設使得天帝釋宮， 意猶不貪況王位。


若無生老病死患， 此是真實大丈夫，
求財嗜欲悉世情， 我捨二求唯取法。


假使人生在世間， 殺害他命以得樂，
智者稱說此非善， 況復來世求人天？


我頻頭王合掌讚， 唯願太子道速成，
若所作辦憶今言， 為諸眾生賜憐愍。


菩薩印可頻頭說， 我得成道當度王。
思惟大聖行喜歡， 不覺從山還本國。


菩薩既至尼連河， 以清淨心岸邊坐，
為諸求道不真故， 欲行大苦化彼耶？

