大正新脩大藏經數位版, No. 1452 根本說一切有部尼陀那目得迦

根本說一切有部尼陀那卷第四


煙筒壞色衣、 鼻筒飲水器、
針筒非寶物、 眼藥合并椎。


藥器及毺、 承足枮瀉藥，
苾芻不應作， 當擇死人衣。


鐵鍋并杵杓， 自身不負擔；
以食供父母， 毛緂不充衣。


髮爪窣覩波， 任作鮮白色；
隨意安燈處， 一畔出高簷。


門戶并簷屋， 及以塔下基，
赤石紫礦塗， 此等皆隨作。


不應以橛釘， 及昇窣覩波，
開許金銀花， 塔上以舍蓋。


鐵作窣覩波， 及以金銀等，
許幡旗供養， 并可用香油。


戶鐶隨處用， 霑衣大小便，
染衣損認衣， 賒衣果無淨。


戶鐶倚帶網， 取米為眾食，
寺內作私房， 居人應受用。


隨處當用物， 營作人所須，
器具食燈油， 隨施主應用。


令雨霑僧物， 夜半共分床，
小座並依年， 敷席咸同此。


大小便利處、 經行不惱他，
洗足及拭鞋， 釜篦不奪用。


染釜及水瓶、 僧鉢并飲器、
刀石爪鼻物、 支床不問年。


羯恥那衣， 絣線正縫時，
染汁雜物等， 用時不應奪。

