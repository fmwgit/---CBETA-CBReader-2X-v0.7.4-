大正新脩大藏經數位版, No. 1239 阿吒薄俱元帥大將上佛陀羅尼經修行儀軌

阿吒薄拘元帥大將上佛陀羅尼經修行儀軌卷上


我等天中天！ 慈愍於一切，
天龍阿修羅， 八部鬼神眾，
仰之如父母， 心無暫捨離。
一旦而唱言， 而入於涅槃，
我等大神眾， 心肝寸寸斷。
唯願大慈悲， 愍諸眾生故，
度脫我大眾， 安可入涅槃？


一切大眾鬼神等， 皆各一心聽我說，
八部有元帥大將， 號名曰阿吒薄俱。
以常供養無邊佛， 今還親近釋迦文，
變現菩薩大悲身， 而作怖畏之形像。
一切鬼神咸歸伏， 閻浮眾生亦復然，
能於六道拔苦惱， 咸皆使之令快樂。
若有眾生聞其名， 永離災難及危厄，
臨終之時不驚怖， 菩薩為與授菩提。
若有違逆此呪者， 現身白癩膿血流，
後墮地獄受諸苦， 更為人身不具足。
我今召之為元帥， 號曰甘露無邊呪，
若有眾生善受持， 一切諸佛咸證知。


我聞元帥名， 世間救苦厄，
一切大神中， 奇特無有比，
種種變化身， 而救眾生苦。
我今聞往昔， 實不可思議。

