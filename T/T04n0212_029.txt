大正新脩大藏經數位版, No. 212 出曜經

出曜經卷第二十九


比丘乞求， 以得無積， 天人所譽，
生淨無穢。


比丘為慈， 愛敬佛教， 深入止觀，
滅行乃安。


比丘盡諸愛， 捨愛去貢高，
無我去吾我， 此義孰不親。


當知是法， 身之出要， 如象御敵，
比丘習行。


人不壽劫， 內與心諍， 護身念諦，
比丘惟安。


念親同朋友， 正命無雜糅，
施知應所施， 亦令威儀具，
比丘備眾行， 乃能盡苦際。


手足莫妄犯， 節言慎所行，
常內樂定意， 守行謂比丘。


樂法欲法， 思惟安法， 比丘依法，
正而不費。


當學入空， 比丘靜居， 樂非人處，
觀察等法。


當制五陰， 服意如水， 清淨和悅，
為甘露味。


如彼極峻山， 不為風所動，
比丘盡愚癡， 所在不傾動。


一切名色， 非有莫惑， 不近不愛，
乃為比丘。


比丘非剃， 慢誕無戒， 捨貪思道，
乃應比丘。


息心非剃， 放逸無信， 能滅眾苦，
為上沙門。


比丘非剃， 慢誕無戒， 捨貪思道，
乃應比丘。


息心非剃， 放逸無信， 能滅眾苦，
為上沙門。


比丘得慈定， 承受諸佛教，
極得滅盡跡， 無親慎莫覩。


心喜極歡悅， 加以愛念者，
比丘多熙怡， 盡空無根源。


息身而息意， 攝口亦其善，
捨世謂比丘， 渡淵無有礙。


無禪不智， 無智不禪， 道從禪智，
得近泥洹。


禪無放逸， 莫為欲亂， 無吞洋銅，
自惱燋形。


能自護身口， 護意無有惡，
後獲禁戒法， 故號為比丘。


諸有修善法， 七覺意為本，
此名為妙法， 故曰定比丘。


如今現所說， 自知苦盡源，
此名為善本， 是無漏比丘。


不以持戒力， 及以多聞義，
正使得定意， 不著於文飾，
比丘有所持， 盡於無漏行。


當觀正覺樂， 勿近於凡夫，
觀此現世事， 分別於五陰。


為之為之， 必強自制， 捨家而解，
意猶復染。 行懈緩者， 勞意弗除，
非淨梵行， 焉致大寶？


心得永休息， 比丘攝意行，
以盡老病死， 便脫魔縛著。


心以得永寂， 比丘攝意行，
以盡老病死， 更不復受有。


以斷於愛根， 比丘攝意行，
以盡老病死， 更不復受有。


無有結使心， 比丘攝意行，
以盡老病死， 更不復受有。


不以斷有根， 比丘攝意行，
以盡老病死， 更不復受有。


比丘攝意行， 以盡老病死，
更不復受有， 以脫於魔界。


以勝叢林刺， 及除罵詈者，
猶如憑泰山， 比丘不受苦。


不念今後世， 觀世如幻夢，
比丘勝彼此， 如蛇脫故皮。


能斷愛根本， 盡竭欲深泉，
比丘勝彼此， 如蛇脫故皮。


能斷於五欲， 斷於欲根本，
比丘勝彼此， 如蛇脫故皮。


能斷於五結， 拔於愛欲刺，
比丘勝彼此， 如蛇脫故皮。


諸有無家業， 又斷不善根，
比丘勝彼此， 如蛇脫故皮。


諸不有熱惱， 又斷不善根，
比丘勝彼此， 如蛇脫故皮。


斷欲不遺餘， 如拔不牢固，
比丘勝彼此， 如蛇脫故皮。


愛生而流溢， 猶蛇含毒藥，
比丘勝彼此， 如蛇脫故皮。


諸有斷想觀， 內不造其心，
比丘勝彼此， 如蛇脫故皮。


持戒謂比丘， 有空乃行禪，
行者究其源， 無為最為樂。


比丘憂忍憂， 分別床臥具，
當念無放逸， 斷有愛無餘。


所謂梵志， 不但倮形， 居嶮臥棘，
名為梵志。


棄身無猗， 不誦異言， 兩行以除，
是謂梵志。


棄身無猗， 不誦異言， 兩行以除，
是謂梵志。 今世行淨， 後世無穢，
無習無捨， 是謂梵志。


若猗與愛， 心無所著， 已捨已正，
是滅終苦。


諸有無所猗， 恒習於正見，
常念盡有漏， 是謂為梵志。


愚者受猥髮， 并及床臥具，
內懷貪濁意， 文飾外何求？


被服弊惡， 躬承法行， 閑居思惟，
是謂梵志。


見癡往來， 墮壍受苦， 欲單渡岸，
不好他語， 唯滅不起， 是謂梵志。


截流而渡， 無欲如梵， 知行以盡，
是謂梵志。


不以水清淨， 多有人沐浴，
能除弊惡法， 是謂為梵志。


非剃為沙門， 稱吉為梵志，
謂能滅眾惡， 是則為道人。


彼以無二， 清淨無瑕， 諸欲結解，
是謂梵志。


出惡為梵志， 入正為沙門，
棄我眾穢行， 是則為捨家。


人無幻惑意， 無慢無愚惑，
無貪無我想， 是謂為梵志。


我不說梵志， 託父母生者，
彼多眾瑕穢， 滅則為梵志。


身口與意， 淨無過失， 能攝三行，
是謂梵志。


見罵見擊， 默受不怒， 有忍辱力，
是謂梵志。

