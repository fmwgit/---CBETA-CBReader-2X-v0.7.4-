大正新脩大藏經數位版, No. 1167 八大菩薩曼荼羅經

八大菩薩曼荼羅經


圓寂宮城門， 能摧戶扇者，
諸佛法受用， 救世我頂禮。
自手流清水， 能除餓鬼渴，
三界如意樹， 頂禮蓮華手。
大慈水為心， 能息瞋恚火，
頂禮慈氏尊， 能斷欲弓弦。
虛空藏妙慧， 虛空寂靜尊，
生死流解脫， 頂禮佛心子。
無邊有情惑， 能息無益心，
普賢我頂禮， 善逝上首子。
塵勞盡僮僕， 超勝摩羅軍，
頂禮金剛手， 能說一切明。
頂禮妙吉祥， 持妙童子形，
舒遍智慧燈， 攘奪三界冥。
一切除蓋障， 是故我頂禮，
無盡智慧尊， 能生無竭辯。
如地諸有情， 所依一不斷，
堅慧悲愍藏， 地藏我頂禮。
此真善逝子， 讚揚所獲福，
以此諸有情， 如彼成讚器。

