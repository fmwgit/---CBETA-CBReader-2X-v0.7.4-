大正新脩大藏經數位版, No. 1823 俱舍論頌疏

俱舍論頌疏論本第十三


世別由業生 思及思所作
思即是意業 所作謂身語


身表許別形 非行動為體
以諸有為法 有剎那盡故
應無無因故 生因應能滅
形亦非實有 應二根取故
無別極微故 語表許言聲


無表無執受 亦等流情數
散依等流性 有受異大生
定生依長養 無受無異大
表唯等流性 屬身有執受


無表記餘三 不善唯在欲
無表遍欲色 表唯有伺二
欲無有覆表 以無等起故


勝義善解脫 自性慚愧根
相應彼相應 等起色業等
翻此名不善 勝無記二常


等起有二種 因及彼剎那
如次第應知 名轉名隨轉
見斷識唯轉 唯隨轉五識
修斷意通二 無漏異熟非
於轉善等性 隨轉各容三
牟尼善必同 無記隨或善


此身語二業 俱表無表性


說三無漏色 增非作等故


此能造大種 異於表所依


欲後念無表 依過大種生


有漏自地依 無漏隨生處

