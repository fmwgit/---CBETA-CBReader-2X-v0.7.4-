大正新脩大藏經數位版, No. 675 深密解脫經

深密解脫經卷第四


此說法行中， 若人不放逸，
智人正思惟， 能得無上道。
若人取法相， 欲得彼法體，
彼離如實行， 空地不相應。
見為眾生性， 利眾生勇猛，
得無染著相、 一切出世善。
為求欲說法， 彼人還得法，
彼得無價寶， 乞求行世間。
解脫諸戲論， 精進行堅固，
為利益眾生， 修行此實行。

