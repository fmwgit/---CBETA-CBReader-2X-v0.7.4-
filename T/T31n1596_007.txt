大正新脩大藏經數位版, No. 1596 攝大乘論釋論

攝大乘論釋論卷第七


圓滿白淨法， 及得利疾忍，
菩薩由自乘， 深大正說中，
覺知唯分別， 得無分別智，
樂欲信解淨， 名為清淨意。
前及此法流， 皆得見諸佛，
已知菩提近， 得之不為難。


數相及次第， 名字修功德，
差別攝所治， 功德更互顯。


遍行最勝義， 最上津液流，
如是無攝義， 及體無差別，
無染無淨義， 無種種差別，
不增不減義， 四自在依止。
法界中無明， 十障非染污，
於十地為障， 對治說諸地。


淨妙勝上力， 牢固心轉勝，
菩薩三僧祇， 說名正修行。

