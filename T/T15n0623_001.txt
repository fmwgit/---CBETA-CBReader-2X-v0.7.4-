大正新脩大藏經數位版, No. 623 佛說如來獨證自誓三昧經

佛說如來獨證自誓三昧經


妙哉大聖化， 愍哀群萌類，
從無央數劫， 積功累德行。
一一功德行， 有若干百千，
百福成一相， 願禮三界尊。
妙哉大聖化， 慈慧無有邊，
道教清且貴， 釋師天中天。
大智高無上， 法船濟群生，
聖慧淨無量， 願禮無上尊。
妙哉大聖化， 慈光潤恒沙，
愚冥永已除， 迷悟及濁清。
惠澤隨時宜， 善權接群黎，
法橋度一切， 願禮三界尊。


法界一切空， 色身清淨真，
總持度無極， 三昧無有因。
佛界亦不空， 慧淨亦不有，
哀世表微笑， 正士宜速受。

