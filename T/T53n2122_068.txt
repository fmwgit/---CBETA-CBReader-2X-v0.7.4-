大正新脩大藏經數位版, No. 2122 法苑珠林

法苑珠林卷第六十八


業能莊飾世 趣趣各處處
是以當思業 求離世解脫
身口意集業 在於有有中
彼業為諸行 嚴飾種種身
身業當知二 謂作及無作
口業亦如是 意業當知思


心境相乘 業結牽纏 七識起發
八識因緣 三界受報 六趣遷延
隨事起業 觸處拘連 五陰勞倦
九惱迍邅 自非慈聖 豈益我筌
含情普洽 機寤重玄 舒則利物
卷則自然

