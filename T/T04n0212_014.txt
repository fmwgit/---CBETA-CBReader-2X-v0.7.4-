大正新脩大藏經數位版, No. 212 出曜經

出曜經卷第十四


吾已說道， 除愛固刺， 宜以自勗，
受如來言。


是道無有餘， 見諦之所淨，
趣向滅眾苦， 此能壞魔兵。


是道無有餘， 見諦之所淨，
趣向滅眾苦， 此能壞魔兵。


唯是更無過， 壹趣如淵流，
如能仁入定， 在眾數演道。


一入見生死， 道為得祐助，
此道度當度， 截流至彼岸。


究竟道清淨， 以盡生死本，
辯才無數界， 佛說是得道。


駛流澍于海， 翻水羨疾滿，
故為智道說， 可趣服甘露。


前未聞法輪， 轉為哀眾生，
於是奉事者， 禮之度三有。


三念可念善， 三念當離惡，
從念而有行， 滅之為正斷。


三觀為轉念， 逮獲無上道，
得三除三窟， 無量修念持。


能除三有垢， 攝定用縛意，
智慧禪定力， 己定攝外亂。


積善得善行， 處處得名譽，
逮賢聖八品， 修道甘露果。


芭蕉以實死， 竹蘆實亦然，
駏驉坐妊死， 士以貪自喪。

