大正新脩大藏經數位版, No. 1558 阿毘達磨俱舍論

說一切有部俱舍論卷第二十五


阿羅漢有六， 謂退至不動，
前五信解生， 總名時解脫，
後不時解脫， 從前見至生。


應知退有三， 已未得受用，
佛唯有最後， 利中後鈍三。


一切從果退， 必得不命終，
住果所不為， 慚增故不作。


練根無學位， 九無間解脫，
久習故學一， 無漏依人三，
無學依九地， 有學但依六，
捨果勝果道， 唯得果道故。


加行根滅定， 解脫故成七，
此事別唯六， 三道各二故。


有學名為滿， 由根果定三；
無學得滿名， 但由根定二。


應知一切道， 略說唯有四，
謂加行無間， 解脫勝進道。


通行有四種， 樂依本靜慮，
苦依所餘地， 遲速鈍利根。


覺分三十七， 謂四念住等，
覺謂盡無生， 順此故名分。


此實事唯十， 謂慧勤定信，
念喜捨輕安， 及戒尋為體。


四念住正斷， 神足隨增上，
說為慧勤定， 實諸加行善。


初業順決擇， 及修見道位，
念住等七品， 應知次第增。


七覺八道支， 一向是無漏；
三四五根力， 皆通於二種。


初靜慮一切， 未至除喜根，
二靜慮除尋， 三四中除二。
前三無色地， 除戒前二種，
於欲界有頂， 除覺及道支。


證淨有四種， 謂佛法僧戒，
見三得法戒， 見道兼佛僧，
法謂三諦全， 菩薩獨覺道，
信戒二為體， 四皆唯無漏。


學有餘縛故， 無正脫智支，
解脫為無為， 謂勝解惑滅。
有為無學支， 即二解脫蘊，
正智如覺說， 謂盡無生智。


無為說三界， 離界唯離貪，
斷界斷餘結， 滅界滅彼事。


厭緣苦集慧， 離緣四能斷，
相對互廣陿， 故應成四句。


有是先種性， 有後練根得。


四從種性退， 五從果非先。


學異生亦六， 練根非見道。


七聲聞二佛， 差別由九根。


俱由得滅定， 餘名慧解脫。


無學心生時， 正從障解脫。


道唯正滅位， 能令彼障斷。

