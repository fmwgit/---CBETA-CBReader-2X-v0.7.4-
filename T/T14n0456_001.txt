大正新脩大藏經數位版, No. 456 佛說彌勒大成佛經

佛說彌勒大成佛經


一心善諦聽！ 光明大三昧，
無比功德人， 正爾當出世。
彼人說妙法， 悉皆得充足；
如渴飲甘露， 疾至解脫道。


南無滿月， 具足十力； 大精進將，
勇猛無畏。 一切智人， 超出三有；
成三達智， 降伏四魔。 身為法器，
心如虛空； 靜然不動， 於有非有；
於無非無， 達解空法。 世所讚歎，
我等同心， 一時歸依， 願轉法輪。


諸行無常， 是生滅法； 生滅滅已，
寂滅為樂。


久念眾生苦， 欲拔無由脫；
今者證菩提， 霍然無所礙。
亦達眾生空， 本性相如實；
永更無憂苦， 慈悲亦無緣。
本為救汝等， 國城及頭目，
妻子與手足， 施人無有數。
今始得解脫， 無上大寂滅；
當為汝等說， 廣開甘露道。
如是大果報， 皆從施戒慧，
六種大忍生， 亦從大慈悲，
無染功德得。


無量無數歲， 空過無有佛；
眾生墮惡道， 世間眼目滅。
三惡道增廣， 諸天路永絕；
今日佛興世， 三惡道殄滅。
增長天人眾， 願開甘露門；
令眾心無著， 疾疾得涅槃。
我等諸梵王， 聞佛出世間；
今者得值佛， 無上大法王。
梵天宮殿盛， 身光亦明顯；
普為十方眾， 勸請大導師；
唯願開甘露， 轉無上法輪。


設復生天樂， 會亦歸磨滅。
不久墮地獄， 猶如猛火聚。
我等宜時速， 出家學佛道。


忍辱勇猛大導師， 能於五濁不善世，
教化成熟惡眾生， 令彼修行得見佛。
荷負眾生受大苦， 今入常樂無為處，
教彼弟子來我所。 我今為汝說四諦，
亦說三十七菩提， 莊嚴涅槃十二緣；
汝等宜當觀無為， 入於空寂本無處。


正遍知者兩足尊， 天人世間無與等，
十力世尊甚希有， 無上最勝良福田，
其供養者生天上， 未來解脫住涅槃，
稽首無上大精進， 稽首慈心大導師。


三界無有比， 大悲自莊嚴，
體解第一義。 不見眾生性，
及與諸法相， 同入空寂性，
善住無所有。 雖行大精進，
無為無足跡。 我今稽首禮，
慈心大導師。 眾生不見佛，
長夜受生死， 墜墮三惡道，
及作女人身。 今日佛興世，
拔苦施安樂， 三惡道已少。
女人無諂曲， 皆當得止息。
具足大涅槃， 大悲濟苦者，
施樂故出世。 本為菩薩時，
常施一切樂， 不殺不惱他，
忍心如大地。 我今稽首禮，
忍辱大導師； 我今稽首禮，
慈悲大丈夫。 自免生死苦，
能拔眾生厄； 如火生蓮花，
世間無有比。


世間所歸大導師， 慧眼明淨見十方；
智力功德勝諸天， 名義具足福眾生。
願為我等群萌類， 將諸弟子詣彼山；
供養無惱釋迦師， 頭陀第一大弟子。
我等應得見過佛， 所著袈裟聞遺法；
懺悔前身濁惡劫， 不善惡業得清淨。


孔雀有好色， 鷹鶻鷂所食；
白象無量力， 師子子雖小，
撮食如塵土； 大龍身無量，
金翅鳥所搏； 人身雖長大，
肥白端正好； 七寶瓶盛糞，
污穢不可堪。 此人雖短小，
智慧如練金； 煩惱習久盡，
生死苦無餘， 護法故住此。
常行頭陀事， 天人中最勝，
苦行無與等。 牟尼兩足尊，
遣來至我所， 汝等當一心，
合掌恭敬禮。


頭陀是寶藏， 持戒為甘露。
能行頭陀者， 必至不死地。
持戒得生天， 及與涅槃樂。

