大正新脩大藏經數位版, No. 1665 金剛頂瑜伽中發阿耨多羅三藐三菩提心論

金剛頂瑜伽中發阿耨多羅三藐三菩提心論一卷


悲光慧為主， 方便共相應，
信解清淨心， 如來無量力。
無礙智現前， 自悟不由他，
具足同如來， 發此最勝心。
佛子始發生， 如是妙寶心，
則超凡夫位， 入佛所行處。
生在如來家， 種族無瑕玷，
與佛共平等， 決成無上覺。
纔生如是心， 即得入初地，
心樂不可動， 譬如大山王。


憐愍世間大醫王， 身及智慧俱寂靜，
無我法中有真我， 是故敬禮無上尊。
發心畢竟二無別， 如是二心先心難，
自未得度先度他， 是故我禮初發心。
發心已為人天師， 勝出聲聞及緣覺，
如是發心過三界， 是故得名最無上。


八葉白蓮一肘門， 炳現阿字素光色，
禪智俱入金剛縛， 召入如來寂靜智。


若人求佛慧， 通達菩提心，
父母所生身， 速證大覺位。

