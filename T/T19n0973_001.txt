大正新脩大藏經數位版, No. 973 尊勝佛頂脩瑜伽法軌儀

尊勝佛頂真言修瑜伽法卷上


稽首一切薄伽梵， 及以東方金剛部，
雄猛阿閦金剛藏， 寶生如來虛空寶，
達磨句攞無量壽， 觀自在王蓮華眼，
毘首羯磨大牟尼， 不空成就薩埵尊，
四波羅蜜四供養， 八大佛頂轉輪王，
為利一切修瑜祇， 速成尊勝大悉地。
樂修無相說瑜伽， 為求有相兼說相。
有無一體真大空， 是故我今修瑜伽。
文字觀照實相智， 三種般若無一體，
身口意業三密門， 應化法身即三密，
五輪即是五智輪， 五智便成五分身，
五輪盡攝法界輪， 三密即是三身故。
是故我今禮瑜伽， 瑜伽即是大日尊，
是故我今修瑜伽， 為利法界諸含識。

