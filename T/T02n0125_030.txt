大正新脩大藏經數位版, No. 125 增壹阿含經

增壹阿含經卷第三十


先當受胞胎， 漸漸如凍酥，
遂復如息肉， 後轉如像形。
先生頭項頸， 轉生手足指，
支節各各生， 髮毛爪齒成。
若母飲食時， 種種若干饌，
精氣用活命， 受胎之原本。
形體以成滿， 諸根不缺漏，
由母得出生， 受胎苦如是。


三百六十骨， 在此人身中，
古佛之所演， 我今亦說之。
筋有五百枚， 脈數亦如是，
虫有八萬種， 九萬九千毛。
當觀身如是， 比丘勤精進，
速得羅漢道， 往至涅槃界。
此法皆空寂， 愚者之所貪，
智者心歡悅， 聞此空法本。


祠祀火為上， 詩書頌為首，
人中王為最， 眾流海為源，
星中月為明， 光明日最勝。
上下及四方， 諸地所出物，
天及人民類， 佛為無上尊，
欲求其德者， 三佛為最上。

