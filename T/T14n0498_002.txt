大正新脩大藏經數位版, No. 498 佛說初分說經

佛說初分說經卷下


象頭山與杖林山， 世尊說法現神變，
攝伏外道歸正真， 使彼邪心皆解脫。


世尊入此王舍城， 出現師子光明相，
解脫耆年清淨眾， 彼彼恭敬而圍遶。


善來大王聽我說， 我大居止伽耶山，
正等正覺出世間， 說涅槃句我得利。
佛最勝者大象龍， 無上調伏最上尊，
無畏善御諸眾生， 三摩呬多心寂靜。
我昔長夜心染污， 起諸邪見不解脫，
佛今破我邪見心， 一切纏結皆消散。


今日頻婆娑羅王， 并諸眷屬歸依佛，
聞法獲利竹林中， 我等諸神亦歸佛。


若法因緣生， 法亦因緣滅，
是生滅因緣， 佛大沙門說。


如是緣生妙章句， 尊者為我善開示，
我於那庾多劫中， 不見不聞今得遇。


若法因緣生， 法亦因緣滅，
是生滅因緣， 佛大沙門說。

