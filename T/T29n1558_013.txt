大正新脩大藏經數位版, No. 1558 阿毘達磨俱舍論

阿毘達磨俱舍論卷第十三


世別由業生， 思及思所作，
思即是意業， 所作謂身語。


身表許別形， 非行動為體，
以諸有為法， 有剎那盡故。
應無無因故， 生因應能滅，
形亦非實有， 應二根取故，
無別極微故， 語表許言聲。


無表無執受， 亦等流情數，
散依等流性， 有受異大生，
定生依長養， 無受無異大，
表唯等流性， 屬身有執受。


無表記餘三， 不善唯在欲，
無表遍欲色， 表唯有伺二，
欲無有覆表， 以無等起故。


勝義善解脫， 自性慚愧根，
相應彼相應， 等起色業等，
翻此名不善， 勝無記二常。


等起有二種， 因及彼剎那，
如次第應知， 名轉名隨轉。
見斷識唯轉， 唯隨轉五識，
修斷意通二， 無漏異熟非。
於轉善等性， 隨轉各容三，
牟尼善必同， 無記隨惑善。


那伽行在定， 那伽住在定，
那伽坐在定， 那伽臥在定。


此身語二業， 俱表無表性。


說三無漏色， 增非作等故。


此能造大種， 異於表所依。


欲後念無表， 依過大種生。


有漏自地依， 無漏隨生處。

