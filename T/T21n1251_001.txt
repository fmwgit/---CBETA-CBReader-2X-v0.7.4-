大正新脩大藏經數位版, No. 1251 吽迦陀野儀軌

吽迦陀野儀軌上


假使有日月， 從空墮於地，
或大地傾覆， 設有如是事，
持明此必成， 不應少生疑；
除恚心行人， 此法易成就。
不假於持戒， 利益貧窮人，
一切人恭敬， 乃至壽命盡。
加陀王加持， 遠離諸厄難，
藥叉將護持， 當隨受持者。
若能持是法， 諸法悉成就，
迅疾如箭射； 諸王恭敬是，
所求皆成辦， 必得無盡寶。
千俱胝夜叉， 守護持明者，
能滿諸大願， 解脫諸惡趣。

