大正新脩大藏經數位版, No. 2122 法苑珠林

法苑珠林卷第九十一


令月建清齋 佳辰召無疆
四部依時集 七眾會升堂
蕭條清梵舉 哀婉動宮商
香氣騰空上 乘風散遐方
歎德研沖邃 詞辯暢玄芳
滌煩呈妙句 臨時折婉章
緇素相依託 財法發神光
福田今夕滿 恩惠建存亡


祠祀種禍根 日夜長枝條
唐苦敗身本 法齋度世仙


貪心未甞滿 福善未曾憂
專求美飲食 飽無恥羞
昏塵全未拭 心垢豈能除
破齋常夜食 辜負施難詶
天長命自短 業催闇中游
漂浪四暴海 難逢六度舟
小惡猶不改 大善何能修
類同園池龍 焉得齊高流


昔吾為惡業 今日自還受
一切世間苦 恩愛會別離
汝當諦思惟 何應大啼哭


有義便合 無義便離 離卦非吉
合象成規 有功可賞 無功可治
勿得枉濫 反報無疑

