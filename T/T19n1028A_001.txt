大正新脩大藏經數位版, No. 1028A 佛說護諸童子陀羅尼經

佛說護諸童子陀羅尼經


南無佛陀耶， 南無達摩耶，
南無僧伽耶。 我禮佛世尊，
照世大法王， 在於閻浮提，
最初說神呪， 甘露淨勝法，
及禮無著僧。 已禮牟尼足，
即時說偈言： 世尊諸如來，
聲聞及辟支， 諸仙護世王，
大力龍天神， 如是等諸眾，
皆於人中生。 有夜叉羅剎，
常憙噉人胎， 非人王境界，
強力所不制， 能令人無子，
傷害於胞胎， 男女交會時，
使其意迷亂， 懷任不成就，
或歌羅安浮， 無子以傷胎，
及生時奪命， 皆是諸惡鬼，
為其作嬈害。 我今說彼名，
願佛聽我說。

