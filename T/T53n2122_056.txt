大正新脩大藏經數位版, No. 2122 法苑珠林

法苑珠林卷第五十六


韞石諒非真 飾瓶信為假
竊服睪門上 濫吹緇軒下
鳳祀徒驚心 騶文終好野
真相豈式昭 浮榮未能捨
迹殊冠冕容 車襲驅馳者
已矣歇鄭聲 天然亂周雅
富貴空爭名 寵辱虛相罵
須臾風火燭 幻泡何足把


貧窮布施難 豪貴忍辱難
危險持戒難 少壯捨欲難


人心是毒根 口為禍之門
心念而口言 身受其罪殃
不念人善惡 自作身受患
意欲害於彼 不覺車轢頭
心為甘露法 令人生天上
心念而口言 身受其福德
有念善惡人 自作安身本
意念一切善 如王得天位


舉身得疾病 孤窮安可言
一國之最貧 衣食不蓋形
世有不慈人 尚見矜愍憐
云何名慈哀 而不知此厄
普世之寒苦 無過我之身
願見矜恕我 實不為仁惜


佛為三界尊 吾備在其中
欲除汝飢貧 是故從貧乞
若能減身口 分銖以為施
長夜得解脫 後生得豪富


大千國土 佛為特尊 次有迦葉
能閉罪門 昔在閻浮 糞窟之前
為其貧母 開說真言 時母歡喜
貢上米潘 施如芥子 獲報如山
自致天女 封受自然 是故來下
歸命福田


業風常泛濫 苦海濤波聲
漂我常游浪 遠離涅槃城
何時慈舟至 運我出愛瀛
寔由高慕施 頓捨貧窮情
罪垢蒙除結 神珠啟闇明
貴門光景麗 賤業永休寧
志求八解脫 誓捨六塵縈
儻遇慈父誨 開我心中怦

