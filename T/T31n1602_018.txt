大正新脩大藏經數位版, No. 1602 顯揚聖教論

顯揚聖教論卷第十八


所依境界力， 建立心差別，
復由七種行， 難了相應知。


所緣無自在， 住惡所依止，
隨緣力所轉， 心繫縛應知。


散亂及安住， 六種十五種，
緣境界六等， 所治心非一。


依多境了別， 各為自業生，
心法不應思， 相似境轉故。


引心三分別， 領位審了相，
德失等營為， 名作意等業。


上界無香味， 大造隨可得，
極微無自體， 非實有七事。


微和合不離， 善惡無自然，
三相想外無， 法處色十二。


當知不相應， 皆假施設有，
假有性六種， 彼皆二過故。


三過因非五， 因相略繫合，
相依處差別， 建立有多種。


心所緣等故， 清淨所緣故，
四種離繫故， 建立八無為。


三界應當知， 十二相差別，
所治及能治， 唯能損伏種。


法王、海醎味、 欲惡趣長壽、
多世界共一， 各二種因緣。

