大正新脩大藏經數位版, No. 375 大般涅槃經

大般涅槃經卷第十四


我昔與汝等， 不見四真諦，
是故久流轉， 生死大苦海。
若能見四諦， 則得斷生死，
生有既已盡， 更不受諸有。


諸惡莫作， 諸善奉行， 自淨其意，
是諸佛教。


莫輕小惡， 以為無殃， 水渧雖微，
漸盈大器。


若於一眾生， 不生瞋恚心，
而願與彼樂， 是名為慈善。
一切眾生中， 若起於悲心，
是名聖種性， 得福報無量。
設使五通仙， 悉滿此大地，
有大自在主， 奉施其所安、
象、馬、種種物， 所得福報果，
不及修一慈， 十六分中一。

