大正新脩大藏經數位版, No. 99 雜阿含經

雜阿含經卷第四十七


世間若無有， 慚愧二法者，
違越清淨道， 向生老病死。
世間若成就， 慚愧二法者，
增長清淨道， 永閉生死門。


已種燒燃業， 依於非法活，
乘斯惡業行， 必生地獄中。
等活及黑繩， 眾合二叫呼，
燒燃極燒燃， 無澤大地獄。
是八大地獄， 極苦難可過，
惡業種種故， 各別十六處。
四周開四門， 中間量悉等，
鐵為四周板， 四門扇亦鐵。
鐵地盛火燃， 其焰普周遍，
縱廣百由旬， 焰焰無間息。
調伏非諸行， 考治強梁者，
長夜加楚毒， 其苦難可見。
見者生恐怖， 悚慄身毛竪，
墮彼地獄時， 足上頭向下。
止聖柔和心， 修行梵行者，
於此賢聖所， 輕心起非義。
及殺害眾生， 墮斯熱地獄，
宛轉於火中， 猶如火炙魚。
苦痛號叫呼， 如群戰象聲，
大火自然生， 斯由自業故。


此世及他世， 明智善顯現，
諸魔得未得， 乃至於死魔。
一切悉知者， 三藐三佛智，
斷截諸魔流， 破壞令消亡。
開示甘露門， 顯現正真道，
心常多欣悅， 逮得安隱處。

