大正新脩大藏經數位版, No. 1452 根本說一切有部尼陀那目得迦

根本說一切有部目得迦卷第八


從像入城中， 受吉祥施物，
旗鼓隨情設， 苾芻皆不應。


豫先為唱令， 五眾從行城，
應差掌物人， 尼無別輪法。


應差分物人， 上座宜准價，
不得輒酬直， 索價返還衣。


寺大減其層， 將衣者應用，
恐怖若止息， 准式用僧祇。


若有大聚會， 鳴鼓集眾僧，
眾大別為行， 撿挍人先食。


凡於尼眾首， 應安一空座，
為待餘苾芻， 孤苦勿增價。


資具衣愚癡， 若差不用俗；
正作長者施， 剃刀窣覩波。
餅酪葉承水， 及洗鉢等事；
此之千二頌， 總攝要應知。


十三資具物， 牒名而守持，
自餘諸長衣， 委寄應分別。


癡不了三藏， 此等十二人；
失性復本時， 訶言應採錄。


若差十二人， 斯語成訶法；
受時言我俗， 此不成近圓。

