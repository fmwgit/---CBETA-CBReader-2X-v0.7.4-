大正新脩大藏經數位版, No. 1353 東方最勝燈王陀羅尼經

東方最勝燈王陀羅尼經


此陀羅尼經， 諸佛先已說，
我今亦演暢， 饒益諸眾生。
若人信樂心， 聞持如是呪，
能增於辯才， 其所往來處，
不遭諸厄難， 無有人非人，
鳩槃富單那， 不能作惱害，
誦持此呪故。 不為他所殺，
誦持此呪故。 天魔王波旬，
欲界中特尊， 不能作留難，
誦持此經故。 父母及兄弟，
眷屬及親厚， 不逢諸衰禍，
誦持此經故。 於百千億劫，
造作不善業， 十惡及五逆，
七日能令滅， 誦持此呪故。
菩薩於億劫， 積集諸功德，
七日能令勝， 誦持此呪故。
四大天王尊， 毘頭羅提頭，
博叉毘留茶， 大臣眾眷屬，
歡喜而讚歎， 恭敬常守護，
誦持此呪故。

