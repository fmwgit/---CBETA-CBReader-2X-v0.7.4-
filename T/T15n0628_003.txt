大正新脩大藏經數位版, No. 628 佛說未曾有正法經

佛說未曾有正法經卷第三


此佛一切眾中尊， 天上人間所應供，
我等宜伸供養事， 獲大果報而不虛。


我伸供養無香華， 亦無種種妙供具，
但唯有此全身命， 當捨供養佛、世尊。


我今當以此瓔珞， 供佛、如來大智尊，
願我伸其供養已， 當獲無上大福聚。


我以瓔珞伸供養， 一切最勝正覺尊，
發此誠心供養已， 誓願求於佛正法。

