大正新脩大藏經數位版, No. 905 三種悉地破地獄轉業障出三界祕密陀羅尼法

三種悉地祕密真言法一卷


稽首毘盧遮那佛， 開敷淨眼如蓮花，
三界調御天人師， 大菩提心救世者，
深妙真言加持法， 流入無生阿字門，
白毫無相正遍知， 圓滿恒照如日月。
身口意業成三密， 三密即成應化法，
五輪五智是五分， 五分盡攝法界輪，
阿閦寶生救世者， 彌陀成就不空王，
成於悉地吉祥輪， 傳斯妙法化諸有。
慈心自在降三世， 金剛薩埵不動尊，
無違誓願應時期， 瑜伽事畢還金剎。


我依毘盧遮那佛， 開心智印建標義，
無量功德普莊嚴， 同入總持諸善逝，
願共有緣修學者， 安住無上清淨海。

