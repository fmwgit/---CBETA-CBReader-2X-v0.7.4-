大正新脩大藏經數位版, No. 1428 四分律

四分律卷第三十三


汝等見何變？ 捨諸事火具？
吾今問迦葉， 云何捨火具？


飲食諸美味， 愛欲女及祀；
我見如是垢， 故捨事火具。


飲食諸美味， 於中無所樂；
天上及世間， 今說樂何處。


我見迹休息， 三界無所礙；
不異不可異， 不樂事火祀。


誰化作梵志？ 今在眾僧前；
歎誦佛功德， 汝所事者誰？


勇猛一切解， 愛欲及飲食；
慚愧念知足， 我是彼弟子。
世無有與等， 不見相似者；
如來至真佛， 我是給使者。
滅欲及瞋恚， 無明永已盡；
漏盡阿羅漢， 我是給使者。
猶如度溺者， 瞿曇是法船；
最勝度彼岸， 我是給使者。
以度四流際， 能說不死法；
最勝無礙法， 我是給使者。


種植諸園樹， 并作橋船梁；
園果諸浴池， 及施人居止。
如是之人等， 晝夜福增長；
持戒順正法， 彼人得生天。


如來大勢力， 以法而將去；
以法將去者， 汝等何憂懼？


如來大勢力， 以法而將去；
以法將去者， 汝等何憂懼？

