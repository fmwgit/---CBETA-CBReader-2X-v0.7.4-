大正新脩大藏經數位版, No. 2123 諸經要集

諸經要集卷第十九


人當瞻疾病 問訊諸危厄
善惡有報應 如種果獲實
世尊則為父 經法以為母
同學者兄弟 因是而得度


撾杖良善 妄纔無罪 其殃十倍
災迅無赦 生受酷痛 形體毀折
自然惱病 失意恍惚 人所輕笑
或縣官厄 財產耗盡 親戚離別
舍宅所有 災火焚燒 死入地獄
如是為十


又放光明名見佛 彼光覺悟命終者
念佛三昧必見佛 命終之後生佛前
令彼臨終勸念善 又示尊像令瞻敬
又復勸令歸依佛 因是得成見佛光


命如華果熟 常恐會零落
已生皆有苦 孰能致不死
從初樂愛欲 可望入胞影
受形命如電 晝夜流難止
是身為死物 精神無形法
作命死復生 罪福不敗亡
終始非一世 從癡愛長久
自從受苦樂 身死神不喪


識神造三界 善不善三處
陰行而默至 所生如響應
色欲不色有 一切因宿行
如種隨本像 自然報如影


一切要歸盡 高者會當墮
生者無不死 有命皆無常
眾生墮有數 一切皆有為
一切諸世間 無有不老死
眾生是常法 生生皆歸死
隨其所造業 罪福有果報
惡業墮地獄 善業生天上
高行生善道 得無漏涅槃


次第死脚齊 於心意識斷
下人天不生


自念祠祀來 已歷八十年
奉風水火神 日月諸山川
夙夜不懈廢 心中無他念
至竟無所獲 值佛乃安寧


高堂信逆旅 懷業理常牽
玉匣方委觀 金臺不復延
挽聲隨徑遠 蘿影帶松懸
詎能留十念 唯應逐四緣
幻工作同異 變弄巧多身
愚俗諍人我 誰復非謂真
謬者疑久固 達者知幻賓
升沈苦樂異 徒祭哭倉天

