大正新脩大藏經數位版, No. 26 中阿含經

中阿含經卷第二十三


妙好首梵志， 若入多水河，
是愚常遊戲， 不能淨黑業。
好首何往泉， 何義多水河，
人作不善業， 清水何所益？
淨者無垢穢， 淨者常說戒，
淨者清白業， 常得清淨行。
若汝不殺生， 常不與不取，
真諦不妄語， 常正念正知。
梵志如是學， 一切眾生安，
梵志何還家， 家泉無所淨。
梵志汝當學， 淨洗以善法，
何須弊惡水， 但去身體垢。
梵志白佛曰： 我亦作是念，
淨洗以善法， 何須弊惡水。
梵志聞佛教， 心中大歡喜，
即時禮佛足， 歸命佛法眾。

