大正新脩大藏經數位版, No. 1669 大宗地玄文本論

大宗地玄文本論卷第五


龍王道路中， 總有二十法，
謂二本藏中， 各有十法故。


功德本藏十， 常壞俱及非，
自他俱并非， 無礙兼一全。
過患本藏十， 如一違無有，
對利融上下， 如次應觀察。
如是二十法， 一一皆各各，
圓滿廣大故， 與本存等量。


如是二十法， 一一皆各各，
一德治諸過， 諸過障一德，
無有定次第， 而數品類等，
無失對量過， 如理應觀察，
如說本存法， 說品類亦爾。


此本法門中， 亦有金剛位，
依位有三門， 謂上中下門。


廣海大藏中， 總有三種重，
謂初中後重， 初重有二十，
二億十方界， 量法門大海。
二十種本藏， 各生一萬量，
各別百眷屬， 各生一千故，
是故數圓滿， 住心應觀察，
中後重倍此， 應廣通達故。

