大正新脩大藏經數位版, No. 300 大方廣佛華嚴經不思議佛境界分

大方廣佛華嚴經不思議佛境界分


若聞此法心清淨， 獲諸地定陀羅尼，
及忍自在妙神通， 速證無上菩提果。
當來能轉於法輪， 還如過去大仙人，
一剎那中納多劫， 於一極微現眾剎。
無量眾生滿三界， 其中放逸受諸苦，
惡見繫縛失正道， 念念度脫無空過。

