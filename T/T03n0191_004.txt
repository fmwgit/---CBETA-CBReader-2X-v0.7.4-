大正新脩大藏經數位版, No. 191 眾許摩訶帝經

佛說眾許摩訶帝經卷第四


王聞相師占太子， 恐後捨父求出家；
今以五欲悅其情， 愛著必繼輪王位。


色聲香味觸最妙， 娛樂深宮太子情；
若生愛樂而貪著， 應不出家求覺道。


我以五欲大富貴， 適悅太子天中天；
令彼無心求出家， 付與輪王最上位。


善哉！大丈夫！ 世間甚稀有；
生時放光明， 大地皆振動。
今坐閻浮樹， 日轉影不移；
時眾普見聞， 我今歸命禮。


大王今當知， 悉達多太子，
七日不出家， 當作輪王位，
統領四大洲， 富有於七寶；
如成正等覺， 法財救世間。


父得解脫樂， 母身亦復然；
生此悉達多， 願與我為夫。
當成二足尊， 圓證涅槃法；
名聞遍十方， 我今歸命禮。


耽睡人如死， 亦如魔魅人；
若能止其睡， 過咎必不生。


人睡亦如死， 須知有睡魔；
若能止得睡， 過咎必不生。


耽睡如飲酒， 醉入於曠野；
過失即隨生， 是故須止睡。

