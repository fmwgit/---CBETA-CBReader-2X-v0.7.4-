大正新脩大藏經數位版, No. 866 金剛頂瑜伽中略出念誦經

金剛頂瑜伽中略出念誦經卷第一


為利諸眾生， 令得三身故，
身、口、意相應， 歸命禮三寶。
金剛身、口、意， 遍滿三界者，
能為自在主， 演說金剛界，
我盡稽首禮。 雄猛阿閦鞞，
降伏諸魔者； 彼寶現最勝，
及禮如理法； 歸命阿彌陀，
成就不空者， 於金剛薩埵，
利益眾生者； 歸命虛空藏，
能授灌頂者； 依護大觀音，
從瑜伽生者； 祕毘首羯磨，
至心我盡禮。


諸法如影像， 清淨無濁穢，
無取、無可說， 因業之所生。
如是了此法， 離自性無依，
利無量眾生， 是如來意生。


我是普賢， 堅固薩埵， 雖非身相，
自然出現， 以堅牢固， 為薩埵身。


此跋折囉， 是諸如來， 無上悉地。
我是金剛， 授與我手， 以我金剛，
執持金剛。


我是不空王， 從彼金剛生，
以為大鉤召。 諸佛成就故，
能遍一切處， 鉤召諸如來。


我是諸如來， 無上金剛智，
能成就佛事， 最上鉤召者。


我自性清淨， 能以染愛事，
奉事於如來。 以離染清淨，
染故能調伏。


此是一切佛， 離垢愛染智，
以染害離染， 一切受安樂。


我是最勝， 一切智者， 所共稱說。
若諸妄想， 分別斷除， 聞常歡喜。


此是諸佛等， 善哉能轉者，
此殊妙金剛， 能增益歡喜。


我是自灌頂， 金剛寶無上，
雖無住著者， 然為三界主。


此諸如來許， 能灌眾生頂。
我是手授者， 及授與我者，
以寶而飾寶。


無比大威光， 能照眾生界，
令諸佛依護， 雖復淨即是，
淨中能復淨。


此是諸佛智， 除滅無智闇，
以微塵等量， 超越於日光。


無比量幢， 我能授與。 一切利益，
滿足悉地； 一切所求， 一切能滿。


此是諸如來， 希求能圓滿，
名為如意幢， 檀波羅蜜門。


我是為大笑， 一切勝中上，
恒常善住定， 以為佛事用。


此是諸如來， 示生現希有，
大智能踊躍， 二乘所不知。


我是第一義， 本來自清淨，
筏喻於諸法， 能得勝清淨。


此是諸佛慧， 能覺了貪愛，
我及所授者， 於法而住法。

