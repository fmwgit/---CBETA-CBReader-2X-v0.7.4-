大正新脩大藏經數位版, No. 1739 新華嚴經論

新華嚴經論卷第三十六


無作自性禪園苑， 普光明智為大宅，
差別觀照嚴樓閣， 布施法食滿眾生，
淨戒寶衣恒普著， 精進慈心為婇女，
禪定善達世間智， 五地通明菩薩住，
寂滅般若第六層， 七層方便住生死，
無功八層用自在， 九層一生法王居，
第十層中佛果滿， 如是次第而修學，
畢竟不居初中末， 以此眾法利群生，
依正二報於中得。

