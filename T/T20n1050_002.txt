大正新脩大藏經數位版, No. 1050 佛說大乘莊嚴寶王經

大乘莊嚴寶王經卷第二


我今生得果， 所願悉圓滿，
如意之所希， 斯是我正見。


歸命大悲蓮華手， 大蓮華王大吉祥，
種種莊嚴妙色身， 首髻天冠嚴眾寶。
頂戴彌陀一切智， 救度有情而無數，
病苦之人求安樂， 菩薩現身作醫王。
大地為眼明踰日， 最上清淨微妙眼，
照矚有情得解脫， 得解脫已妙相應。
猶如如意摩尼寶， 能護真實妙法藏，
而恒說六波羅蜜， 稱揚斯法具大智。
我今虔懇至歸依， 讚歎大悲觀自在，
有情憶念菩薩名， 離苦解脫獲安隱。
作惡業故墮黑繩， 及大阿鼻地獄道，
諸有餓鬼苦趣者， 稱名恐怖皆解脫，
如是惡道諸有情， 悉皆離苦得安樂。
若人恒念大士名， 當得往生極樂界，
面見如來無量壽， 聽聞妙法證無生。


我遇功德地， 遠離諸罪垢，
如今種勝田， 現獲於果報。

