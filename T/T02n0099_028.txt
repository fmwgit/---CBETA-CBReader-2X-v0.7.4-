大正新脩大藏經數位版, No. 99 雜阿含經

雜阿含經卷第二十八


在家及出家， 而起邪事者，
彼則終不樂， 無上之正法，
在家及出家， 而起正事者，
彼則常心樂， 無上之正法。


世間雜五色， 彼非為愛欲，
貪欲覺想者， 是則士夫欲，
眾色常住世， 行者斷心欲。


信戒為法軛， 慚愧為長縻，
正念善護持， 以為善御者，
捨三昧為轅， 智慧精進輪，
無著忍辱鎧， 安隱如法行，
直進不退還， 永之無憂處，
智士乘戰車， 摧伏無智怨。


希有諸人民， 能度於彼岸，
一切諸世間， 徘徊遊此岸。
於此正法律， 能善隨順者，
斯等能度彼， 生死難度岸。


鄙法不應近， 放逸不應行，
不應習邪見， 增長於世間，
假使有世間， 正見增上者，
雖復百千生， 終不墮惡趣。

