大正新脩大藏經數位版, No. 26 中阿含經

中阿含經卷第十一


七寶、相、四洲 牛糞、摩竭王
鞞婆麗陵耆 天使最在後


天雨妙珍寶， 欲者無厭足，
欲苦無有樂， 慧者應當知。
若有得金積， 猶如大雪山，
一一無有足， 慧者作是念。
得天妙五欲， 不以此五樂，
斷愛不著欲， 等正覺弟子。

迦葉為我說， 所由不事火。
飲食種種味， 為欲故事火，
生中見如此， 是故不樂事。
迦葉意不樂， 飲食種種味，
何不樂天人？ 迦葉為我說。
見寂靜滅盡， 無為不欲有，
更無有尊天， 是故不事火。
世尊為最勝， 世尊不邪思，
了解覺諸法， 我受最勝法。

欝毘見何等， 斷火來就此？


昔無所知時， 為解脫事火，
雖老猶生盲， 邪不見真際。
我今見上跡， 無上龍所說，
無為盡脫苦， 見已生死盡。

