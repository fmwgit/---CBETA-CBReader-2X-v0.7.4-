大正新脩大藏經數位版, No. 1149 五大虛空藏菩薩速疾大神驗祕密式經

五大虛空藏儀軌


我依瑜伽經所說， 為像末薄福比丘，
久持諸佛祕密語， 若其福智不現前，
及以無官無位倫， 貴姓高人福因薄，
為化度一切眾生， 此顯明極祕密法。
三世諸佛神驗道， 速疾甚深究竟法，
釋尊遺法比丘等， 隨力而財寶布施，
為菩提果名薄貢， 傳受慎念可修行。
若布施不至恭敬， 受道修行不感應，
欲顯此法大驗力， 先當建立祕密盤。

