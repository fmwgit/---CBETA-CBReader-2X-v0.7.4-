大正新脩大藏經數位版, No. 1563 阿毘達磨藏顯宗論

說一切有部顯宗論卷第二


色二或二十， 聲唯有二種，
味六香四種， 觸十一為性。


作等餘心等， 及無心有記，
無對所造性， 是名無表色。


大種謂四界， 即地水火風，
能成持等業， 堅濕煖動性。


地謂顯形色， 隨世想立名，
水火亦復然， 風即界亦爾。


受領納隨觸， 想取像為體，
四餘名行蘊， 如是受等三，
及無表無為， 名法處法界。


識謂各了別， 此即名意處，
及七界應知， 六識轉為意。


總攝一切法， 由一蘊處界，
攝自性非餘， 以離他性故。


諍根生死因， 及次第因故，
於諸心所法， 受想別為蘊。


色者唯五根， 五境及無表。


彼識依淨色， 名眼等五根。


此中根與境， 即說十處界。


由即六識身， 無間滅為意。


成第六依故， 十八界應知。


類境識同故， 雖二界體一。


然為令端嚴， 眼等各生二。


聚生門種族， 是蘊處界義。


愚根等三故， 說蘊處界三。


蘊不說無為， 義不相應故。


隨麁染器等， 界別次第立。

