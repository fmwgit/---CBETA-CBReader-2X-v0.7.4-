大正新脩大藏經數位版, No. 1141 慈氏菩薩略修瑜伽念誦法

昧旦唎也菩薩略修愈誐入法界五大觀門品異本卷上


稽首嚕左曩佛， 一生補處妹怛唎二合耶！
四智四波羅蜜多， 八大有情摩訶薩，
五部諸明定慧相， 諸波羅蜜男女像，
十方護世天王眾， 我今盡皆稽首禮。
為利一切修愈祇， 速成慈氏大悉地，
為修無生說愈誐， 樂求有相兼說相，
有無二相同一體， 文字觀照實相智，
三種波羅壞無相， 身口意業成三密，
三密即成應化法， 五輪五智是五分，
五分盡攝法界輪， 是故我今禮愈誐，
愈誐即是慈氏尊， 是故我今修愈誐，
速證慈氏同一體。

