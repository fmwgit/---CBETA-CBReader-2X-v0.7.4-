大正新脩大藏經數位版, No. 2738 金剛經疏

金剛經疏


能忍於苦行 以苦行有善
彼福不可量 如是最勝義


離我及恚相 實無於苦惱
苦樂有慈悲 如是苦行果


為不捨心起 修行及堅固
為忍波羅蜜 習彼能學心


修行為眾生 如是因當識
眾生及彼事 遠離亦應知


假名及陰事 如來離彼相
諸佛無彼二 以見實法故


果雖不住道 而道能為因
以諸佛實語 彼智有四種


實智及小乘 說摩訶衍法
及一切受記 以不虛說故


隨順彼實智 說不實不虛
如聞聲取證 對治如是說

