大正新脩大藏經數位版, No. 2039 三國遺事

三國遺事卷第二


龜乎龜乎出水路 掠人婦女罪何極
汝若逆不出獻 入網捕掠燔之喫


燕丹泣血虹穿日 鄒衍含悲夏落霜
今我失途還似舊 皇天何事不垂祥


元胎肇啟 利眼初明 人倫雖誕
君位未成 中朝累世 東國分京
雞林先定 駕洛後營 自無銓宰
誰察民氓 遂茲玄造 顧彼蒼生
用授符命 特遣精靈 山中降卵
霧裏藏刑 內猶漠漠 外亦冥冥
望如無象 聞乃有聲 群歌而奏
眾舞而呈 七日而後 一時所丁
風吹雲卷 空碧天青 下六圓卵
垂一紫纓 殊方異土 比屋連薨
觀者如堵 覩者如羹 五歸各邑
一在茲城 同時同迹 如弟如兄
實天生德 為世作程 寶位初陟
寰區欲清 華構徵古 土階尚平
萬機始勉 庶政施行 無偏無儻
惟一惟精 行者讓路 農者讓耕
四方奠枕 萬姓迓衡 俄晞薤露
靡保椿 乾坤變氣 朝野痛情
金相其躅 玉振其聲 來苗不絕
薦藻惟馨 日月雖逝 規儀不傾

