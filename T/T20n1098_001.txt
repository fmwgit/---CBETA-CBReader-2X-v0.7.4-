大正新脩大藏經數位版, No. 1098 佛說不空羂索陀羅尼儀軌經

不空羂索神變真言經卷上


母陀羅尼伽陀藥， 能除種種災障苦，
等數當以弭惹耶、 那俱唎藥柘哩尼、
乾馱娜俱唎翳羅、 阿皤播抳躬矩麼、
印捺囉播畢迦、 乾馱畢唎禳俁藥、
多誐囉藥斫迦囉、 摩訶斫羯烏施羅、
苾瑟努羯囉哆藥、 素摩囉爾素難那，
精潔合治天雨和， 作丸丸如酸棗量。
首末標界而護持， 首末真言遍加持，
一千八遍便陰乾。 佩時加持一七遍，
隨上中下與佩之， 上者頭上頂戴之，
中者項上常佩持， 下者臂上恒佩持，
皆得除滅諸災厄。 水火毒藥之災厄、
種種厭蠱諸呪詛， 一切悉不能為害，
諸惡鬼神不中害， 和香湯浴蠲諸障。

