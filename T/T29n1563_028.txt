大正新脩大藏經數位版, No. 1563 阿毘達磨藏顯宗論

說一切有部顯宗論卷第二十八


諸隨煩惱中， 嫉悔忿及惱，
害恨憂俱起， 慳喜受相應，
諂誑及眠覆， 通憂喜相應，
憍喜樂皆捨， 餘四遍相應。


蓋五唯在欲， 食治用同故，
雖二立一蓋， 障蘊故唯五。


遍知所緣故， 斷彼能緣故，
斷彼所緣故， 對治起故斷。


遠性有四種， 謂相治處時，
如大種尸羅， 異方二世等。


諸惑無再斷， 離繫有重得，
謂治生得果， 練根六時中。


斷遍知有九， 欲初二斷一，
二各一合三， 上界三亦爾，
餘五順下分， 色一切斷三。


於中忍果六， 餘三是智果，
未至果一切， 根本五或八，
無色邊果一， 三根本亦爾，
俗果二聖九， 法智三類二，
法智品果六， 類智品果五。


得無漏斷得， 及缺第一有，
滅雙因越界， 故立九遍知。


住見諦位無， 或成一至五，
修成六一二， 無學唯成一。


對治有四種， 謂斷持遠厭。


應知從所緣， 可令諸惑斷。


越界得果故， 二處集遍知。


捨一二五六， 得亦然除五。

