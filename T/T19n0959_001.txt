大正新脩大藏經數位版, No. 959 頂輪王大曼荼羅灌頂儀軌

頂輪王大曼荼羅灌頂儀軌


我今依經說， 輪王畫像法，
近人具眾流， 作法方可為，
如經廣稱述， 白疊須頓方，
五肘或三肘。


阿字真金色， 普現金剛輪，
加持於下體， 說名瑜伽座。
微字素月光， 匪於霧聚中，
加持於齊上， 是名大悲海。
囉字初日暉， 形赤在三角，
加持於心位， 稱為智火威。
吽字劫火焰， 塗玄若風輪，
加持白毫際， 名為自在力。
欠字由大空， 含容一切色，
加持於頂上， 故號無等人。

