大正新脩大藏經數位版, No. 69 護國經

佛說護國經


觀此畫色像， 以眾寶莊嚴，
愚迷所執著， 智者常遠離。
貪欲如繩索， 能縛於世間，
愚者所迷惑， 智者常遠離。


我見世間人， 貪愛而積聚，
因財故得難， 轉增於諸欲。
王主領國邑， 廣闊極海邊，
如是尚無厭， 而復伐他國。
世間諸眾生， 由貪愛故滅，
憂惱生悲泣， 嗚呼何速滅。
如人聚財寶， 返為火所燒，
眾生亦隨業， 所作而受報。
財富不延命， 亦復不免老，
貧富者皆滅， 尊幼悉無常。
病不擇勇健， 亦不擇尊幼，
皆由貪愛故， 是不免無常。
譬如人竊盜， 返為自損傷，
如是見世間， 自造諸惡因。
如菓熟自落， 老少壞亦然，
歡悅意作業， 苦惱而受報。
時世愚癡人， 作業不自覺，
或生於他世， 因憎愛得苦。
胎中若命盡， 何人能救護，
設復親知友， 命盡何能救？
欲能壞能縛， 生苦增諸怖，
見世間幻法， 是故我出家。

