大正新脩大藏經數位版, No. 1823 俱舍論頌疏

俱舍論頌疏論本第二十三


依已修成止 為觀修念住
以自相共相 觀身受心法
自性聞等慧 餘相雜所緣
說次第隨生 治倒故唯四


彼居法念住 總觀四所緣
修非常及苦 空非我行相


從此生煗法 具觀四聖諦
修十六行相 次生頂亦然
如是二善根 皆初法後四
次忍唯法念 下中品同頂
上唯觀欲苦 一行一剎那
世第一亦然 皆慧五除得


此順決擇分 四皆修所成
六地二或七 依欲界身九
三女男得二 第四女亦爾
聖由失地捨 異生由命終
初二亦退捨 依本必見諦
捨已得非先 二捨性非得


煗必至涅槃 頂終不斷善
忍不墮惡趣 第一入離生


轉聲聞種姓 二成佛三餘
麟角佛無轉 一座成覺故


前順解脫分 速三生解脫
聞思成三業 殖在人三洲


世第一無間 即緣欲界苦
生無漏法忍 忍次生法智
次緣餘界苦 生類忍類智
緣集滅道諦 各生四亦然
如是十六心 名聖諦現觀
此總有三種 謂見緣事別


名隨信法行 由根鈍利別
具修惑斷一 至五向初果
斷次三向二 離八地向三


至第十六心 隨三向住果
名信解見至 亦由鈍利別


諸得果位中 未得勝果道
故未起勝道 名住果非向


皆與世第一 同依於一地


忍智如次第 無間解脫道


前十五見道 見未曾見故


地地失德九 下中上各三


未斷修斷失 住果極七返

