大正新脩大藏經數位版, No. 1669 大宗地玄文本論

大宗地玄文本論卷第十四


繫縛道路中， 亦有金剛位，
依位立轉相， 則有四種法，
謂能所障果。 如是四種法，
皆悉有為量， 如法應觀察。


各有二種法， 謂本始體相，
生滅及增減， 轉相唯上上。


本生體增對， 始滅相減對，
從多亦通了， 如法應觀察。


自然本王中， 有為無為法，
具足圓滿轉， 此中具上下。


無為唯有一， 有為有二種，
如次實本始， 上下無為主，
出生二有為， 轉勝廣大轉。


本主生滅時， 勝生勝滅故。

