大正新脩大藏經數位版, No. 2076 景德傳燈錄

景德傳燈錄卷第十八


玄沙遊徑別 時人切須知
三冬陽氣盛 六月降霜時
有語非關舌 無言切要詞
會我最後句 出世少人知


萬象之中獨露身 唯人自肯乃方親
昔時謬向途中覓 今日看如火裏氷


直下猶難會 尋言轉更賒
若論佛與祖 特地隔天涯


萬里神光頂後相 沒頂之時何處望
事已成 意亦休 此箇來蹤觸處周
智者撩著便提取 莫待須臾失却頭

