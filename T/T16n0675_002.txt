大正新脩大藏經數位版, No. 675 深密解脫經

深密解脫經卷第二


如實知諸法， 即捨染法相；
捨染法相已， 證於清淨法。
不觀有為過、 懈怠、放逸害，
諸法常不動， 離相名菩薩。


無法體不生、 本寂靜、不滅、
自性涅槃法， 是故我說常。
三種無體相， 第一義無體，
若能知我意， 是人得解脫。
一道法進趣， 諸眾生解脫，
是故一乘法， 隨聞差別說。
諸眾生無量， 為身求涅槃，
如來甚希有， 安隱諸眾生。
若證無漏界， 平等無二相，
成就佛諸義， 彼人離煩惱。

