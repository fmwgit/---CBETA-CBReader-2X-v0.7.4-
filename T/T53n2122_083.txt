大正新脩大藏經數位版, No. 2122 法苑珠林

法苑珠林卷第八十三


欲求最勝道 不惜其軀命
棄身如糞土 解了無吾我
雖用財寶施 此事不為難
勇猛如是者 精進得佛疾


所謂長老者 未必鬚髮
雖復年齒長 不免於惡行
若有見諦法 無害於群前
捨諸穢惡行 此名為長老
我今謂長老 未必先出家
修其善本業 分別於正行
設有年幼少 諸根無漏缺
此謂名長老 分別正法行


是食甘露者 其身得安隱
不當復持歸 遍及其妻子
如何墮泥中 自污其身體
如是為無黠 毀其甘露味
又如此華者 不宜久住中
日沒華還合 求出則不能
當須日光明 爾乃復得出
長夜之疲冥 如是甚勤苦


佛者譬甘露 聽聞無厭足
不當有懈怠 無益於一切
五道生死海 譬如墮污泥
愛欲所纏裹 無智為甚迷
日出眾華開 譬佛之色身
日入華還合 世尊般泥曰
值見如來世 當勤精進受
除去睡陰蓋 莫呼佛常在
深法之要慧 不以色因緣
其現有著者 當知為善權
善權之所度 有益不唐舉
而現此變化 亦以一切故

