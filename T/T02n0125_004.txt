大正新脩大藏經數位版, No. 125 增壹阿含經

增壹阿含經卷第四


猶如有一人， 心懷瞋恚想，
今告諸比丘， 廣演其義趣。
今正是其時， 設有命終者，
假令入地獄， 由心穢行故。


設復有一人， 而生善妙心，
今告諸比丘， 廣演其義趣。
今正是其時， 設有命終者，
便得生天上， 由心善行故。


梵音柔軟聲， 如來說難見；
或復有時見， 繫念在目前。
亦莫與女人， 往來與言語；
恒羅伺捕人， 不得至無為。


若生顛倒想， 興念恩愛心，
除念意染著， 便無此諸穢。


二斯及二心 一墮一生天
男女想受樂 二欲想在後


無憍甘露跡， 放逸是死徑；
無慢則不死， 慢者即是死。


施一切眾生， 不如法施人；
雖施眾生福， 一人法施勝。


施以成大財， 所願亦成就；
王及諸賊盜， 不能侵彼物。
施以得王位， 紹繼轉輪處；
七寶具足成， 本施之所致。
布施成天身， 首著雜寶冠；
與諸妓女遊， 本施之果報。
施得天帝釋， 天王威力盛；
千眼莊嚴形， 本施之果報。
布施成佛道， 三十二相具；
轉無上法輪， 本施之果報。


盡當普惠施， 終無悋悔心，
必當遇良友， 得濟到彼岸。


眾生不自覺， 如來之言教；
常當普惠施， 專向真人所。
志性以清淨， 所獲福倍多；
等共分其福， 後得大果報。
所施今善哉， 心向廣福田；
於此人間逝， 必生於天上。
以到彼善處， 快樂自娛樂；
吉祥甚歡悅， 一切無乏短。
以天威德業， 玉女為營從；
平等之施報， 故獲此福祐。


快哉福報， 所願者得， 速至滅盡，
到無為處。 正使億數， 天魔波旬，
亦不能嬈， 為福業者。 彼恒自求，
賢聖之道， 便盡除苦， 後無有憂。


有福快樂， 無福者苦， 今世後世，
為福受樂。


無慢二、念壇 二施、堅無厭
施福、魔波旬 惡趣及一人

