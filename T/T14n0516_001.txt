大正新脩大藏經數位版, No. 516 佛說勝軍王所問經

佛說勝軍王所問經


大王今當知， 彼死法極惡，
能斷人壽命， 及破壞諸蘊。
斯為大怖畏， 世皆非愛樂，
彼死法若來， 普遍於一切，
虛空并大海， 深穴與高山，
大地及諸方， 無處可逃避。
唯諸有智者， 安住真實法，
即堅固無動， 一切不能壞。
壽報未盡時， 當發大精進，
廣修眾善因， 勤行諸梵行，
由善根力故， 得至涅槃界，
至涅槃界已， 能遠離死怖。

