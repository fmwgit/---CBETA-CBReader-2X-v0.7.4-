大正新脩大藏經數位版, No. 859 供養儀式

供養儀式


依於地分所宜處， 妙山輔峯半巖間，
種種龕窟兩山中， 於一切時得安穩。
芰荷青蓮遍嚴池， 大河流川洲岸側，
遠離人物眾憒鬧， 條葉扶疏悅意樹，
多饒乳木及祥草， 無有蚊虻苦寒熱，
惡獸毒蟲眾妨難。 或諸如來聖弟子，
嘗於往昔所遊居， 寺塔練若古仙窟，
當依自心意樂處， 捨離在家絕諠務，
勤轉五欲諸蓋纏， 一向深樂於法味，
長養其心來悉地撰地法竟。


諸法從緣生， 此法從緣滅，
彼法從因滅， 是大沙門說。


略有二十四法則：
稽首毘盧遮那佛， 開敷淨眼如青蓮，
我依大日經王說， 供養所資眾儀軌；
為成次第真言法， 如彼當得速成就，
又令本心離垢故， 我今隨要略宣說。

