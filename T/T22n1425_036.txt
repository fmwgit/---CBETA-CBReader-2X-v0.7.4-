大正新脩大藏經數位版, No. 1425 摩訶僧祇律

摩訶僧祇律卷第三十六


婬盜斷人命、 不實稱過人、
肩以下膝上、 漏心八事滿、
覆重并隨舉。 八波羅夷竟。


帝釋天營從， 來下稽首足；
觀是羯暮女， 出家始八日。
優鉢善比丘， 漏盡證六通；
所作已成辦， 德力心自在。
折伏諸情根， 閉目樹下坐；
是故今稽首， 世間良福田。


今汝得善利， 福德甚巍巍；
一切染著盡， 清淨奉施衣。
今王舍城中， 清信諸士女；
何不來勸請， 微妙善法音？
親近能離苦， 不請則不說；
聞已如修習， 則致勝妙處。

