大正新脩大藏經數位版, No. 1653 大乘緣生論

大乘緣生論一卷


從一生於三， 從三轉生六，
六二二更六， 從六亦生六。
從六有於三， 此三復有三，
三復生於四， 四復生於三。
從三生於一， 彼一復生七，
於中所有苦， 牟尼說皆攝。
十二種差別， 智士說為空，
緣生支力故， 應知十二法。
無知與業識， 名色根三和，
領渴及以取， 集生熟次終。
初八九煩惱， 第二第十業，
餘七皆是苦， 三攝十二法。
初二是過去， 後二未來時，
餘八是現在， 此謂三時法。
煩惱業感報， 報還生煩惱，
煩惱復生業， 亦由業有報。
離惱何有業？ 離業何有報？
無報則離惱， 此三各寂滅。
五支因生果， 名為煩惱業，
七支以為果， 七種苦應知。
因中空無果， 果中亦無因，
因中亦無因， 果中亦無果，
智者空相應。 世中四種支，
因果合故有， 煩惱業果合，
應許為六分。 有節所攝故，
二節及三略， 因果雜為節，
三四節總略。 二三二三二，
苦位有五法， 作者及藏界，
境轉生流行。 迷惑發起果，
等流果為二， 相應根分中，
一一三二分。 熱惱缺短果，
轉出等流果， 相應餘分中，
二一一一法。 此有十二種，
和合故緣生， 無眾生無命，
空無慧以知。 無我無我所，
無我無我中， 四種無知空，
餘支亦如是， 斷常二邊離，
此即是中道。 若覺已成就，
覺體是諸佛， 覺已於眾中，
聖仙說無我。 曾於城喻經，
導師說此義， 迦栴延經說，
正見及空見， 破邏遇拏經張宿名也，
亦說殊勝空。 緣生若正知，
彼知空相應， 緣生若不知，
亦不知彼空。 於空若起慢，
於蘊不生厭， 彼名惡趣空，
則迷緣生義。 緣生不迷故，
離慢彼知空， 及厭於蘊故，
不迷於業果。 業作緣續生，
亦非不緣此， 空緣當有此，
業報受用具。 十二支差別，
先已說緣生， 彼煩惱業苦，
三中如法攝， 從三生於二，
從二生於七， 從七復生三。
有輪如是轉， 一切皆因果，
從空生於空， 從法生於法。
藉緣生煩惱， 藉緣亦生業，
藉緣亦生報， 無一不有緣。
誦燈印鏡音， 日光種子醋，
蘊續不移時， 智慧觀彼二。


從一生於三， 從三轉生六，
六二二更六， 從六亦生六。


從六有於三， 此三復有三，
三復生於四， 四復生於三。


從三生於一， 彼一復生七，
於中所有苦， 牟尼說皆攝。


十二種差別， 智士說為空，
緣生支力故， 應知十二法。


無知與業識， 名色根三和，
領渴及以取， 集出熟後邊。


初八九煩惱， 第二第十業，
餘七皆是苦， 三攝十二法。


初二是過去， 後二未來時，
餘八是現在， 此謂三時法。


煩惱業感報， 報還生煩惱，
煩惱復生業， 亦由業有報。


離惱何有業？ 離業何有報？
無報則離惱， 此三各寂滅。


五支因生果， 名為煩惱業，
七分以為果， 七種苦應知。


因中空無果， 果中亦無因，
因中亦無因， 果中亦無果，
智者空相應梵本一偈今為一句矣。


世中四種支， 因果合故有，
煩惱業果合， 應許為六支。


有節所攝故， 二節及三略，
因果雜為節， 三四節總略。


二三二三二， 苦位有五法，
作者及藏界， 境轉生流行。


迷惑發起果， 報流果為二，
相應根分中， 一一三二分。


熱惱缺短果， 轉出等流果，
相應餘分中， 二一一一法。


此有十二種， 和合故緣生，
無眾生無命， 空無以慧知。


無我無我所， 無我無我中，
四種無知空， 餘支亦如是。


斷常二邊離， 此即是中道，
若覺已成就， 覺體是諸佛。


覺已於眾中， 聖仙說無我，
曾於城喻經， 導師說此義。


迦旃延經說， 正見及空見，
破邏具拏經， 亦說殊勝空。


緣生若正知， 彼知空相應，
緣生若不知， 亦不知彼空。


於空若起慢， 則不厭於蘊，
若有彼無見， 則迷緣生義。


緣生不迷故， 離慢彼知空，
及厭於蘊故， 不迷於業果。


業作緣續生， 亦非不緣此，
空緣當有此， 業報受用具。


十二支差別， 前已說緣生，
彼煩惱業苦， 三中如法攝。


從三生於二， 從二生於七，
從七復生三， 有輪如是轉。


因果生諸世， 無別有眾生，
唯是於空法， 還自生空法。


藉緣生煩惱， 藉緣亦生業，
藉緣亦生報， 無一不有緣。


誦燈印鏡音， 日光種子醋，
眾續不移轉， 智應觀彼二。


如燈焰轉生， 識身亦如是，
前際與後際， 亦無有積集。
不生亦有生， 破壞不和合，
所生亦無住， 而此作業轉。
若於彼緣生， 而能觀知空，
若知彼施設， 則契於中道。

