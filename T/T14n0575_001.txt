大正新脩大藏經數位版, No. 575 佛說大方等修多羅王經

佛說大方等修多羅王經


一切唯名字， 唯住想分別；
名字分別說， 而說無所有。
以種種名字， 說於種種法；
法中無如是， 此法諸法相。
名字名字空， 名字離名字；
諸法無名字， 以名字而說。
此法非實有， 以分別而生；
彼分別亦無， 空以分別說。
一切凡夫說， 眼能見於色；
世間妄分別， 取之以為實。
佛之所說法， 眾緣集故見；
此是行次第， 為說第一義。
非眼見於色， 意不覺諸法；
此是第一諦， 非世間所覺。

