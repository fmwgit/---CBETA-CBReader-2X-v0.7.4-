大正新脩大藏經數位版, No. 1668 釋摩訶衍論

釋摩訶衍論卷第五


譬如虛空中， 清淨滿月輪，
獨一無二體， 遍現於千器。
本覺亦如是， 獨一無二體，
遍於諸眾生， 種種心相中。
譬如一段雲， 覆彼滿月輪，
千器諸月輪， 皆隱沒不現。
無明亦如是， 唯一體無二，
遍到諸眾生， 能作熏習事。


譬如以蓮葉， 覆一器月輪，
而餘器月輪， 終不隱現前。
無明亦如是， 覆惑人覺時，
已覺人本覺， 終不能隱覆。


有無量無邊， 無明煩惱障，
遍到眾生身， 能作障礙事。


譬如夜闇一， 遍到十室中，
滅一室闇時， 餘滅不可言。


月輪現千器， 若有濁水器，
現而非分明； 若有清水器，
圓現而明了。 晦明雖不同，
唯一滿月輪， 本覺亦如是。

