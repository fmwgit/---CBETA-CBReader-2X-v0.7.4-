大正新脩大藏經數位版, No. 2023 緇門警訓

緇門警訓卷第七終


塵勞逈脫事非常。 謹把繩頭做一場。 不是一番寒徹骨。
爭得梅花撲鼻香。


上士參玄人。 光陰莫虛棄。 渡江須用船。 為人須有志。
名相各不同。 非一亦非二。 佛法苦無多。
於中無別伎。 動著關捩子。 非師自然智。 徹底老婆心。
觸人無忌諱。 剎境一毫端。 到此無回避。
唱起德山歌。 道者合如是。 佛祖出頭來。
吞聲須飲氣。 作略遮些兒。 古今無變異。 混沌未分時。
早有箇田契。 人人本具足。 不肯回頭視。
箇箇達本鄉。 切忌著名位。 過去諸如來。 不離而今咦。
現在諸菩薩。 轉次而受記。 智者暗點頭。
心空親及第。 愚人不信受。 拋家自逃逝。
哀哉猛省來。 現成真活計。 箇裏用無窮。 宗門第一義。
左右逢其原。 亦不離行市。 銅頭鐵額兒。
腦門須著地。 願以此功德。 普及於一切。

