大正新脩大藏經數位版, No. 1579 瑜伽師地論

瑜伽師地論卷第七十八


諸地攝想所對治 殊勝生願及諸學
由依佛說是大乘 於此善修成大覺
宣說諸法種種性 復說皆同一理趣
謂於下乘或上乘 故我說乘無異性
如言於義妄分別 或有增益或損減
謂此二種互相違 愚癡意解成乖諍


一切雜染清淨法 皆無作用數取趣
由我宣說離所為 染污清淨非先後
於麁重身隨眠見 為緣計我及我所
由此妄謂我見等 我食我為我染淨
若如實知如是者 乃能永斷麁重身
得無染淨無戲論 無為依止無加行

