大正新脩大藏經數位版, No. 1584 決定藏論

決定藏論卷上


智慧靡不通， 於淨更無治，
濟世論世盡， 頂禮最勝尊。
法如所說者， 靜地道為道，
未解此三法， 世轉如輪轉。
聖僧住於法， 過縛過餘眾，
十分八分八， 果道道果故。


盛識普種本， 深細流如溢，
不為凡人說， 恐生我見故。


執持本分明， 種本非是事，
身受無識定， 亦非氣絕者。


境界相賴起， 更互為因緣，
得共相應生， 與煩惱俱滅。

