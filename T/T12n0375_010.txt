大正新脩大藏經數位版, No. 375 大般涅槃經

大般涅槃經卷第十


汝等莫悲歎， 諸佛法應爾。
我入於涅槃， 已經無量劫，
常受最勝樂， 永處安隱處。
汝今至心聽， 我當說涅槃。
我已離食想， 終無飢渴患，
今當為汝等， 說其隨順願，
令諸一切眾， 咸得安隱樂，
汝聞應修行， 諸佛法常住。
假使烏與梟， 同共一樹棲，
猶如親兄弟， 爾乃永涅槃。
如來視一切， 猶如羅睺羅，
常為眾生尊， 云何永涅槃？
假使蛇、鼠、狼， 同處一穴遊，
相愛如兄弟， 爾乃永涅槃。
如來視一切， 猶如羅睺羅，
常為眾生尊， 云何永涅槃？
假使七葉花， 轉為婆師香，
迦留為鎮頭， 爾乃永涅槃。
如來視一切， 猶如羅睺羅，
云何捨慈悲， 永入於涅槃？
假使一闡提， 現身成佛道，
永處第一樂， 爾乃入涅槃。
如來視一切， 皆如羅睺羅，
云何捨慈悲， 永入於涅槃？
假使一切眾， 一時成佛道，
遠離諸過患， 爾乃入涅槃。
如來視一切， 皆如羅睺羅，
云何捨慈悲， 永入於涅槃？
假使蚊蚋水， 浸壞於大地，
川、谷、海盈滿， 爾乃入涅槃。
悲心視一切， 皆如羅睺羅，
常為眾生尊， 云何永涅槃？
以是故汝等， 應深樂正法，
不應生憂惱， 號泣而啼哭。
若欲自正行， 應修如來常，
當觀如是法， 長存不變易。
復應生是念： 三寶皆常住。
是則獲大護， 如呪枯生果。
是名為三寶， 四眾應善聽；
聞已應歡喜， 即發菩提心。
若能計三寶， 常住同真諦，
此則是諸佛， 最上之誓願。


所有之物， 布施一切， 唯可讚歎，
無可毀損。


一切江河， 必有迴曲； 一切叢林，
必名樹木； 一切女人， 必懷諂曲；
一切自在， 必受安樂。


非一切河， 必有迴曲； 非一切林，
悉名樹木； 非一切女， 必懷諂曲；
一切自在， 不必受樂。


一切江河， 必有迴曲； 一切叢林，
必名樹木； 一切女人， 必懷諂曲；
一切自在， 必受安樂。


於他語言， 隨順不逆， 亦不觀他，
作以、不作， 但自觀身， 善、不善行。


於他語言， 隨順不逆， 亦不觀他，
作以、不作， 但自觀身， 善、不善行。


一切畏刀杖、 無不愛壽命，
恕己可為譬， 勿殺、勿行杖。


非一切畏杖、 非一切愛命，
恕己可為譬， 勤作善方便。


當令汝長壽， 久久住於世，
受持不害法， 猶如諸佛壽。


一切畏刀杖、 無不愛壽命，
恕己可為譬， 勿殺、勿行杖。


云何敬父母， 隨順而尊重？
云何修此法， 墮於無間獄？


若以貪愛母、 無明以為父，
隨順尊重是， 則墮無間獄。


一切屬他， 則名為苦； 一切由己，
自在安樂。 一切憍慢， 勢極暴惡；
賢善之人， 一切愛念。


一切諸眾生， 皆依飲食存；
一切有大力， 其心無嫉妬；
一切因飲食， 而得諸病苦；
一切修淨行， 而得受安樂。


非一切眾生， 盡依飲食存；
非一切大力， 心皆無嫉妬；
非一切因食， 而致諸病苦；
非一切淨行， 悉得受安樂。


諸佛難思議， 法、僧亦復然，
是故今勸請， 唯願小停住。
尊者大迦葉， 及以阿難等，
二眾之眷屬， 不久須臾至；
并及摩竭主， 阿闍世大王，
至心敬信佛， 猶故未來此。
唯願佛世尊， 少垂哀愍住，
於此大眾中， 斷我諸疑網。


我法最長子， 是名大迦葉；
阿難勤精進， 能斷一切疑。
汝等當諦觀， 阿難多聞士，
自然能解了， 是常及無常；
以是故不應， 心懷大憂惱。


瞿曇大聖德！ 願起演妙法，
不應如小兒、 病者臥床蓐。
調御天人師， 倚臥雙樹間，
下愚凡夫見， 當言：必涅槃。
不知方等典， 甚深佛所行，
不見微密藏， 猶盲不見道。
唯有諸菩薩、 文殊師利等，
能解是甚深， 譬如善射人。
三世諸世尊， 大悲為根本，
如是大慈悲， 今為何所在？
若無大悲者， 是則不名佛；
佛若必涅槃， 是則不名常。
唯願無上尊， 哀受我等請，
利益於眾生， 摧伏諸外道。


我今稽首大精進， 無上正覺兩足尊，
天人大眾所不知， 唯有瞿曇乃能了。
世尊往昔為我故， 於無量劫修苦行，
如何一旦棄本誓， 而便捨命欲涅槃？
一切眾生不能見， 諸佛世尊祕密藏，
以是因緣難得出， 輪轉生死墜惡道。
如佛所說阿羅漢， 一切皆當至涅槃，
如是甚深佛行處， 凡夫下愚誰能知？
施諸眾生甘露法， 為斷除彼諸煩惱；
若有服此甘露已， 不復受生、老、病、死。
如來世尊已療治， 百千無量諸眾生，
令其所有諸重病， 一切消滅無遺餘。
世尊久已捨病苦， 故得名為第七佛，
唯願今日雨法雨， 潤漬我等功德種。
是諸大眾及人天， 如是請已默然住。

