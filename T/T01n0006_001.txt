大正新脩大藏經數位版, No. 6 般泥洹經

般泥洹經卷上


佛為海船師， 法橋渡河津，
大乘道之典， 一切渡天人，
亦為自解脫， 度岸得昇仙，
都使諸弟子， 縛解致泥洹。


敬謁法王來， 心正道力安，
最勝號為佛， 名顯若雪山。
譬華淨無疑， 得喜如近香，
方身觀無厭， 光若露耀明。
唯佛智高妙， 明盛無瑕塵，
願奉清信戒， 自歸於三尊。


無量眾德行， 有為吾今捨，
近遠應度者， 已度應度者。


是吾之最後， 遊觀維耶離，
將遊彼泥洹， 不復受有身。


佛稱此末後， 身行極於斯，
若遂淪清虛， 於何覩聖來？


請賢聖慈智， 已度到彼岸，
法御為折疑， 將幾沙門輩。

