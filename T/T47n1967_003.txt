大正新脩大藏經數位版, No. 1967 念佛三昧寶王論

念佛三昧寶王論卷下終


念佛真金色， 安住無著心，
觀法何名佛， 攝心恒相續，
金色非如來， 四陰亦如是，
離色非如來， 想識應當知。
此是佛世尊， 最勝寂靜處，
善能滅一切， 外道諸邪見，
如龍王降雨， 澤及於一切。


譬如人， 於夢中， 得佛道， 度眾生，
此無道， 無眾生， 佛法性， 亦復然。
坐道場， 無所得， 若不得， 則不有，
明無明， 同一相， 知如是， 為世尊。
眾生性， 即菩提， 菩提性， 即眾生，
菩薩眾， 亦不二， 知如是， 為世尊。


若人於塔廟， 寶像及畫像，
以華香幡蓋， 敬心而供養，
乃至一小音， 皆已成佛道。


一心憶念過去佛， 亦憶未來諸世尊，
現在一切人中雄， 亦學於其所說法，
無有一佛在過去， 亦無現在及當來，
唯此清淨微妙禪， 彼不可言證能說。

