大正新脩大藏經數位版, No. 1635 大乘寶要義論

大乘寶要義論卷第四


愚者耽著諸欲事， 親近女人染穢身，
還當向彼染穢中， 隨業墮在諸惡趣。
佛不讚說染欲事， 亦不聽近於女人，
大怖畏繩所縈纏， 欲女之繩極堅惡。
欲火猛熾當遠離， 如惡蛇毒智應知，
女人無信不可憑， 智於此道應覺了。
當觀菩提最勝道， 是即先佛所親近，
觀已菩提聖道圓， 獲得諸佛無上智。

