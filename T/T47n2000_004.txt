大正新脩大藏經數位版, No. 2000 虛堂和尚語錄

虛堂和尚語錄卷之四


啐啄之機。 臨崖一拶。 虎嘯龍吟。 二九十八。 宣禪自是惡冤家。
學伊豈止頂門瞎。


道不可傳。 貌不可繪。 冷坐深雲。 虎視百怪。 源遠流長滅正宗。
不比瞎驢趁大隊。


春山萬疊秋水一痕。 凜然風彩何處求真。 大方出沒兮全生全殺。
叢林悱悱兮。 獨角一麟。


計較拙於鳩。 軒昂老而虎聞。 必意消。 見者難覩。
到頭不識賓中主。 黑漆竹篦劈面揮。 師資誰謂無裨補。


咿嗚咿。 那得知。 寒酸看不上眼。 手面移東換西。
拱良工手破衲僧疑。 行到水窮處。 坐看雲起時。


不開罵人口。 難以見其慈。 不徵衲子病。 難以表其師。
似之則殃門添禍。 否之則鳳林吒之。
畫工筆熟不識伊。 白髮箇是誰。 咄。


斗斗。 雷驅電馳。 垂手未遊象外。 虛空突出毫釐。
目前難遏密。 冷落有誰知。 父攘羊子證之。
從教萬古黑風吹。

