大正新脩大藏經數位版, No. 900 十八契印

十八契印


以我功德力， 如來加持力，
及以法界力， 普供養而住。


一莊嚴行者五種， 淨佛蓮金及被甲，
二者結界法二種， 一地結二金剛牆，
三者莊嚴道場二， 道場虛空普供養，
四者勸請法三種， 送車請車亦奉請，
五者結護法三種， 當部明王網火院，
六者供養法三種， 閼伽花座普供養，
初二供養別供也， 唯別奉獻本尊供，
後一供養總供也， 獻本尊及諸聖眾，
總六別十八軌則， 是名十八契印耳。
生起次第如何者？ 欲入祕密總持門，
先須調淨莊嚴身； 既身調淨莊嚴者，
亦應加持淨界地； 既界地加持事修者，
當須莊嚴於道場； 既亦道場莊嚴者，
應請本尊大聖尊； 既得奉請聖尊者，
勇猛精進結護法， 結護內外無障礙，
然後當致供養也， 不起于座成悉地。

