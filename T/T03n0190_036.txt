大正新脩大藏經數位版, No. 190 佛本行集經

佛本行集經卷第三十六


已渡煩惱諸慾泥， 復已滅除諸聚刺，
到彼貪癡滅盡處， 於彼苦樂更不停。
既已越度彼岸邊， 是則名為真勇健，
亦稱比丘善破惡， 又復名善解脫人。


如是供養諸聖真， 得於無量大果報，
佛及尸棄辟支覺， 并諸羅漢漏盡人。
或復供養十力尊， 無畏具足諸相滿，
大慈大悲諸正智， 能得果報無有窮。
供養諸佛緣覺田， 及諸聲聞解脫眾，
現在人天受果報， 後得寂滅大涅槃。

