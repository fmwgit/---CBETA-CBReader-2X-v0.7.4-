大正新脩大藏經數位版, No. 2076 景德傳燈錄

景德傳燈錄卷第二十六


秋江煙島晴 鷗鷺行行立
不念觀世音 爭知普門入


剎剎現形儀 塵塵具覺知
性源常鼓浪 不悟未曾移


欲識永明旨 門前一湖水
日照光明生 風來波浪起


汝問西來意 且過遮邊立
昨夜三更時 雨打虛空濕
電影豁然明 不似蚰蜒急


今年五十五 脚未蹋寸土
山河是眼睛 大海是我肚


功臣家風 明暗色空 法法非異
心心自通 恁麼會得 諸佛真宗


不是嶺頭携得事 豈從雞足付將來
自古聖賢皆若此 非吾今日為君裁


秋庭肅肅風颾颾 寒星列空蟾魄高
搘頤靜坐神不勞 鳥窠無端拈布毛


非風幡動唯心動 自古相傳直至今
今後水雲徒欲曉 祖師真實好知音


若是見色便見心 人來問著方難答
若求道理說多般 孤負平生三事衲


曠大劫來秖如是 如是同天亦同地
同地同天作麼形 作麼形兮無不是


雲蓋鎖口訣 擬議皆腦裂
拍手趁玄空 雲露西山月

