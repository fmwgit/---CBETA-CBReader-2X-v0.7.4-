大正新脩大藏經數位版, No. 2122 法苑珠林

法苑珠林卷第八十七


戒是無上菩提本 應當具足持淨戒
若能堅持於禁戒 則是如來所讚歎


雖有色壽及多聞 若無戒智猶禽獸
雖處卑下少聞見 能持淨戒名勝士


不殺得長壽 無病常解脫
一切受天位 身安光影至
不盜常大富 自然錢財寶
七寶為宮殿 娛樂心常好
男女俱不婬 身體香潔淨
所生常端正 德行自然明
不欺口氣香 言語常聰明
談論不吃蹇 所說眾奉用
酒食不過口 無有誤亂意
若當所生處 天人常奉侍
若其壽終後 二十五神迎
五福自然來 光影甚煒燁


所行非常 謂興衰法 夫生輒死
此滅為樂 譬如陶家 埏埴作器
一切要壞 人命亦然


歸依佛者 得大吉利 晝夜心中
不離念佛 歸依法者 得大吉利
晝夜心中 不離念法 歸依僧者
得大吉利 晝夜心中 不離念僧

