大正新脩大藏經數位版, No. 1829 瑜伽師地論略纂

瑜伽師地論略纂卷第一


敬禮天人大覺尊 福德智慧皆圓滿
無上文義真妙法 正智受學賢聖僧
稽首無勝大慈氏 普為利益諸有情
廣採眾經真要義 略說五分瑜伽者
歸命法流妙定力 發起無著功德名
能於聖者無勝海 引出最極法甘露
頂禮能見智燈滅 重然法炬照群萌
等注無窮字花雨 榮潤牟尼如意樹
歸讚我本親教尊 不悋軀命求法者
飡受自滿昇知足 復遺饒益我等類
此論殊勝若蓮花 猶如寶藏如大海
具顯諸乘廣大義 善釋其文無有遺
於此瑜伽大義中 我今隨力釋少分
為令正法常無盡 利益安樂諸含識

