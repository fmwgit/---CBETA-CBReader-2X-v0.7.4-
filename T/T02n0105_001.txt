大正新脩大藏經數位版, No. 105 五陰譬喻經

五陰譬喻經


沫聚喻於色， 痛如水中泡，
想譬熱時炎， 行為若芭蕉，
夫幻喻如識， 諸佛說若此，
當為觀是要， 熟省而思惟。
空虛之為審， 不覩其有常，
欲見陰當爾， 真智說皆然。
三事斷絕時， 知身無所直，
命氣溫燸識， 捨身而轉逝。
當其死臥地， 猶草無所知，
觀其狀如是， 但幻而愚貪。
心心為無安， 亦無有牢強，
知五陰如此， 比丘宜精勤。
是以當晝夜， 自覺念正智，
受行寂滅道， 行除最安樂。

