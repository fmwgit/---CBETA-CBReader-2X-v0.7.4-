大正新脩大藏經數位版, No. 853 大毘盧遮那成佛神變加持經蓮華胎藏菩提幢標幟普通真言藏廣大成就瑜伽

大毘盧遮那成佛神變加持經蓮華胎藏菩提幢幖幟普通真言藏成就瑜伽卷下


持真言行者， 次往第三院。
東方初門中， 釋迦師子壇，
謂大因陀羅， 妙善真金色，
四方相均等， 如前金剛印，
上現波頭摩， 周匝皆黃暉，
金剛印圍繞， 紫金光聚身，
具相三十二， 被服袈裟衣，
坐白蓮華臺， 為令教流布，
住彼而說法， 智手吉祥印空水持，
入寶處三昧， 虛空觀自在，
無能勝及妃。 次北如來寶，
如來毫相尊， 大轉輪光聚，
無邊音聲佛， 如來悲愍慈。
左白傘蓋佛， 勝佛最勝佛，
高佛摧碎佛， 如來舌語笑，
寶上爍乞底， 栴檀香辟支，
多摩羅香等， 目連須菩提，
迦葉舍利弗， 如來喜悲捨。
傘上如來牙， 輪輻辟支佛，
寶輻辟支佛， 拘絺羅阿難，
迦旃憂波離， 智供養雲海。


次於世尊右， 顯示遍知眼，
熙怡相微笑， 遍體圓淨光，
憙見無比身， 是名能寂母。


次寫毫相明， 住鉢頭摩華，
圓照商佉色， 執持如意寶，
滿足眾希願， 慧拳置眉間申風指，空在內掌。


一切諸佛頂， 慧手指峯聚，
置頂成密印。


救世釋師子， 次南五佛頂，
白傘豎慧風真金， 定掌覆如蓋，
勝頂前刀印金色， 最勝印金輪淺黃，
光聚如來頂白， 捨除內成拳內縛白，
風輪屈如鉤。 復於毫相北，
安布三佛頂， 廣大發生頂，
同前蓮華印， 極廣廣生頂，
五智金剛印， 無邊音聲頂赤，
即前商佉印。


復置緣覺眾， 內縛竪火輪，
圓滿錫杖相。


次於東北方， 布列淨居眾，
自在思惟手側頭就手， 普華風火差火入胸前側，
光鬘空在掌， 滿意空風華，
遍音空加水， 火風以掩耳兩耳。


行者於東隅， 而作火仙像，
住於熾焰中， 三點灰為標，
身色皆深赤， 心置三角印，
慧珠定操瓶， 掌印定持杖，
青羊以為座。 妃后侍左右，
婆藪仙仙妃， 阿詣羅瞿曇，
阿底哩與仙， 及毘哩瞿仙。
次置自在女， 毘紐夜摩女，
賢摩羯二魚， 羅睺阿伽羅，
大主訶悉多。 次置於摩伽，
七曜眾問錯， 自記質多羅，
果得尾舍佉， 藥叉持明眾。
次增長天王， 南門難陀龍，
烏波大龍王， 并二修羅王，
近門黑暗天。 次焰魔羅王，
手持檀拏印， 水牛以為座，
震雷玄雲色， 七母并黑夜，
死后妃圍繞。 奉教鬼眾女，
鬼眾拏吉尼， 成就大仙眾，
摩尼阿修羅， 及阿修羅眾，
金翅王并女準九頭龍印， 鳩盤荼及女。
火天空在掌， 嚩思等仙印，
空持水二節， 次第開敷遍先開頭指。
焰魔定慧合， 地風雙入月。
七母三昧拳， 抽空竪鎚印於心。
暗夜三昧拳， 風火竝皆申空押地水上。
焰魔妃后鐸， 慧手垂五輪，
猶如健吒相。 荼吉尼定掌。
爾賀嚩觸之。


泥哩底方主， 號名大羅剎，
執刀恐怖形慧刀。 是諸羅剎娑，
蓮合水入月， 風竪空火交，
及羅剎女等。


北方門內置， 難陀烏波龍，
俱肥羅并女。 次西舍乞羅，
帝釋眾眷屬， 明女歌樂天，
摩睺羅樂天， 摩睺羅伽眾，
成就持明仙， 持鬘并天眾，
他化兜率天， 光音大光音。
門東毘沙門， 吉祥功德天，
八大藥叉眾， 持明仙仙女，
百藥愛才等， 賢鉤本方曜，
并阿濕毘儞， 多羅滿者百，
十二屬天女， 螃蟹師子眾，
大戰鬼太白， 毘那夜迦等。
摩訶迦羅天， 多聞虛心合，
雙地入掌交， 空竪風側屈，
一寸不相著。 左藥叉內縛，
水竪二風屈。 一切藥叉女，
空入持地甲， 散合三昧耶。
門東毘舍遮， 內縛火輪圓。
前印火甲背。 即名毘舍支。
又大藥叉印， 內縛水竝二風屈。


東北伊舍那， 眷屬部多等，
戟印三昧拳， 竪火風屈背。


東門帝釋天， 安住妙高山，
寶冠被瓔珞， 手持獨股杵，
天眾自圍繞。 左置日天眾，
八馬車輅中， 二妃在左右，
逝耶毘逝耶， 摩利支在前。
識處空處天， 無所非想天，
堅牢神與后， 器手天天后，
常醉喜面天， 左右二守門，
并二守門女。 持國大梵天，
四禪五淨居。 次木者作者，
烏頭服米濕， 增益不染等。
羊牛密夫婦， 彗流星霹靂，
日天子眷屬。 帝釋印內縛，
二風申如針空竪。 日天福智仰。
水入空持側。 火輪欲相竝。
舒二地輪合。 社耶毘社耶弓印，
般若三昧手， 風地節相背，
水火自相持， 空並置於心。
九執二羽合， 空輪竝而申。
梵天持紅蓮準月， 三昧空持水。
明妃風加火， 空持水中節。
乾闥婆密印， 內縛申水輪。
修羅以智手， 風絞空輪上。
定手如妙音天。諸天若作事業印，單手作亦得。


所疑不淨者， 皆觀囕字燒，
辦事加持身， 十力明方食。


淨意作念誦， 功行數未終，
中間不應間， 或語或須出，
或由於放逸， 置使數不終，
便闕於成就。 若要語當觀，
字在舌端， 或習部母明，
縱語不為間。 持珠當心上，
餘如蘇悉地， 一一諸真言，
作心意念誦， 出入息為二，
常第一相應， 阿字布支分，
持滿三洛叉， 普賢及文殊，
執金剛聖天， 現前而摩頂。
行者稽首禮， 速奉閼伽水，
意生香華鬘， 便得身清淨。
念誦分限畢， 持珠安本處，
方入三摩地， 食頃從定出，
復結根本印， 真言七遍已，
次陳虛空眼， 奉獻香華等，
悅意妙伽陀， 閼伽及發願，
說救世加持， 令法眼道遍，
一切處久住， 當合金剛掌，
隨明遍觸身。


難堪忍大護， 左旋解大界，
還呈三昧耶， 頂上散開之。
心送於聖天， 五輪投地禮，
當啟白聖眾， 現在諸如來，
救世諸菩薩， 不斷大乘教，
到殊勝位者， 唯願聖天眾，
決定證知我， 各當隨所安，
後復垂哀赴。


如前三密護， 懺悔隨喜等，
思惟菩提心， 而住薩埵身，
聖力所加持， 行願相應故。
持明傳本教， 無越三昧耶，
順行於學處， 悉地當現前。
我依大日教， 開示瑜祇行，
修證殊勝福， 普利諸有情。


次置聲聞眾， 梵夾為幖幟左在。


釋迦牟尼前， 無能勝及妃，
明王智持蓮風捻空，火屈入掌，右手，
定掌外向舒高於頭。 而在黑蓮上，
妃密勝大口黑色持刀內縛，並二空如口形。


西門內左右， 忿怒無能勝，
阿毘目佉對， 難徒跋難徒，
及以諸地神， 龍王嚩嚕拏，
天形女人狀， 龍光龜為座，
龍眾自圍繞。 孰耀眾尊辰，
店對生大光， 寂蝎弓秤宮，
月耀及女天， 男天摩奴赦，
遮文鳩摩利， 釋梵二女天，
自在烏摩妃。 門北當安布，
廣目天龍眾， 龍王妃眷屬，
那羅毘紐妃， 辯才塞建曩，
月妃戰捺羅， 鼓天歌天女，
歌天樂天眾， 風天并眷屬，
天使并妃等。 水天執羂索，
諸龍覆散掌， 二空互相絞。
二龍左右掌， 更互而相加。
地神持寶瓶， 辯才即妙音，
慧風持於空， 運動如奏樂。
彼天費拏印， 那羅延持輪，
定掌以舒散。 后契空持風，
圓滿如輪勢。 塞建曩童子，
三首乘孔雀， 商羯羅戟印，
定空加自地微屈三指，散空捻地甲為加對，合曰持。
后印空持地， 妃密三輪開前竪。
遮文荼內縛， 火合安頂上。
月天三昧手或空捻火初節，應觀白月在華中，
持於白蓮華。 宿密火空交，
縛庾風天幢， 智拳地水竪空在內，
皆眷屬圍繞。

