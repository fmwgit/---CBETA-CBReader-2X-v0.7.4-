大正新脩大藏經數位版, No. 1549 尊婆須蜜菩薩所集論

尊婆須蜜論卷第五


色所知相者， 堅并及多少，
如有一煖色， 色住二相燒。


若有少勝者， 不觸根一色，
一微依更樂， 依住聲相應。


香味現更樂， 有對住不移，
因緣境界盡， 二情樹及影。


一味兩相觸， 無想及神通，
齒澤有二相， 無邊無有限。


二微妙入， 水大諸根， 二聲東方，
水熱在後。


一切方鐵丸， 色味及持陰，
攝彼諸知法， 知有若干想。


身界光炎壽， 影響靜圓色，
因緣光性縛， 亦不見一麥。


步遊四句中， 世俗凡夫人，
王婆利毫釐， 護阿羅漢陰。


初發意菩薩， 出家不成男，
三塔六羅漢， 鞞舍離在後。


無染著袈裟， 袈裟被服始，
意已得所欲， 袈裟非無著。


初迦葉睡眠， 最勝無有欲，
已說四袈裟， 斷滅不復生。


習智至無智， 降伏作牢固，
有漏盡無餘， 是謂為梵志。


比丘無有欲， 有欲見大懼；
於欲不退轉， 是謂為涅槃。


麑鹿歸野， 鳥歸虛空， 法歸分別，
羅漢歸滅。


無想有思想， 思想不有想，
如是變易色， 緣想有其數。


不養賢恐懼， 慈及諸所趣，
無想有想唾， 曩昔云何相？


畜生語精進， 上流住不移，
凡夫人止住， 施之所供養，
黑白無戒人， 此弟子第一。

