大正新脩大藏經數位版, No. 999 佛說守護大千國土經

佛說守護大千國土經卷上


端嚴金色相， 由如淨滿月，
富如毘沙門， 吉祥之寶藏。
遊行如師子， 威德若大龍，
巍巍真金聚， 閻浮檀之色。
暗夜清淨月， 安住眾星中，
於諸聲聞眾， 顯煥莊嚴相。
歸命薄伽梵， 諸天人中尊，
利益於人天， 住世垂救護。
守護大千經， 過去佛已說，
盡此輪圍山， 而結金剛界。
稽首人中尊， 歸命無所畏，
合掌恭敬禮， 牟尼大法王。


稽首丈夫無所畏， 稽首調御天人師，
不可思議大法王， 是故我今歸命禮。

