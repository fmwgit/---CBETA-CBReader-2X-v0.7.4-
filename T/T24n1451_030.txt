大正新脩大藏經數位版, No. 1451 根本說一切有部毘奈耶雜事

根本說一切有部毘奈耶雜事卷第三十


近圓從苾芻、 半月請教授、
依苾芻坐夏、 見過不應言、
不瞋訶禮少、 意喜兩眾中、
隨意對苾芻， 斯名八尊法。


因度喬答彌， 出家有五利，
可於五眾內， 訶責事應知。


我於先世中， 曾作何惡業，
夫兒及父母， 眷屬一時終？
我是薄福人， 獨行隨處去，
親族皆零落， 何面欲求生？
寧在於山藪， 曠野無人處，
不住於家宅， 憂愁日夜增。


染欲是小過， 愚者亦能除；
瞋癡是大殃， 智者當速離。


假使大海潮， 或失於期限；
佛於所化者， 濟度不過時。
佛於諸有情， 慈悲不捨離；
思濟其苦難， 如母牛隨犢。

