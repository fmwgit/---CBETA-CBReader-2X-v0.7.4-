大正新脩大藏經數位版, No. 1937 四明尊者教行錄

四明尊者教行錄卷第一


天地之大 仁聖是則 巍巍居尊
生生為德 順考古道 祇受民時
兆人允殖 萬物由儀 易有中孚
書稱咸若 恩信所加 飛潛自樂
末俗浸巧 暴殄滋多 麟鳳去棷
鯨鯢駭波 惟天聰明 聿求元聖
邦家大同 幅員底靖 皇哉有宋
疊雉重明 澤均敦葦 惠及跂行
乃眷南服 鮮食為盛 繕治舊防
昭蘇物命 爰有開士 化茲一方
就其寶剎 疎厥金塘 壁立大堤
練澄百丈 灔灔風光 昭昭景象
日募檀施 歲舉懺儀 魚鳥聱取
刷蕩瀾漪 憯怛忠利 國教胥洎
惕隱惻 人端斯至 自古及今
惟善可欽 慚非吉頌 聊代虞箴

