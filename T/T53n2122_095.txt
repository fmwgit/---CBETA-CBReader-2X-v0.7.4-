大正新脩大藏經數位版, No. 2122 法苑珠林

法苑珠林卷第九十五


人當瞻疾病 問訊諸危厄
善惡有報應 如種果獲實
世尊則為父 經法以為母
同學者兄弟 因是而得度


我悔一切過 勸助眾道德
歸命禮諸佛 令得無上慧


撾杖良善 妄讒無罪 其殃十倍
災迅無赦 生受酷痛 形體毀坼
自然惱病 失意恍惚 人所輕笑
或縣官厄 財產耗盡 親戚離別
舍宅所有 災火焚燒 死入地獄
如是為十


云何當知 四大諸根 衰損伐謝
而得諸病 云何當知 飲食時節
若食食已 身火不滅 云何當知
治風及熱 水過肺病 及以等分
何時動風 何時動熱 何時動水
以害眾生 時父長者 即以偈頌
解說醫方 而答其子 三月是夏
三月是秋 三月是冬 三月是春
是十二月 三三而說 從如是數
一歲四時 若二二說 足滿六時
三三本攝 二二現時 隨是時節
消息飲食 是能益身 醫方所說
隨時歲中 諸根四大 代謝增損
令身得病 有善醫師 隨順四時
三月將養 調和六大 隨病飲食
及以湯藥 多風病者 夏則發動
其熱病者 秋則發動 等分病者
冬則發動 其肺病者 春則增劇
有風病者 夏則應服 肥膩醎酢
及以熱食 有熱病者 秋服冷甜
等分冬服 甜酢肥膩 肺病春服
肥膩辛熱 飽食然後 則發肺病
於食消時 則發熱病 食消已後
則發風病 如是四大 隨三時發
病風羸損 補以蘇膩 熱病下藥
服呵梨勒 等病應服 三種妙藥
所謂甜辛 及以蘇膩 肺病應服
隨時吐藥 若風熱病 肺病等分
違時而發 應當任師 籌量隨病
飲食湯藥


又放光明名見佛 彼光覺寤命終者
念佛三昧必見佛 命終之後生佛前
念彼臨終勸念善 又示尊像令瞻敬
又復勸令歸依佛 因是得成見佛光


紫紈未可得 漳濱徒再離
一逢犬馬病 賁育罷驅馳
既無九轉術 復闕萬金奇
不著授盥掌 唯夢蓮華池

