大正新脩大藏經數位版, No. 883 佛說祕密三昧大教王經

佛說祕密三昧大教王經卷第二


所有金剛字輪句， 日日應當一稱誦，
隨其力能常如是， 所作一切皆成就。


今此金剛大悲箭， 破汝所有厭離心；
又此金剛智慧弓， 令汝得離貪愛慢。


若善、不善，若自、他， 是等語言不應出，
常當稱讚善哉言， 即得語業善成就。


財法無畏諸施中， 唯一法施為最上，
日日無虛善所作， 金剛藏智汝當得。


日日當於諸佛所、 或復金剛手像前，
應當常施於燈明， 彼人得離於睡眠。


此是一切諸佛幢， 表諸波羅蜜高勝，
若置此幢於舍中， 諸惡友中得最勝。


當於喜恚二法中， 無怨無親無苦樂，
常開喜眼喜言宣， 即得一切皆平等。

