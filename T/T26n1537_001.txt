大正新脩大藏經數位版, No. 1537 阿毘達磨法蘊足論

說一切有部法蘊足論卷第一


稽首佛法僧， 真淨無價寶，
今集諸法蘊， 普施諸群生。
阿毘達磨如大海， 大山大地大虛空，
具攝無邊聖法財， 今我正勤略顯示。


覺支淨果行聖種， 正勝足念諦靜慮，
無量無色定覺支， 雜根處蘊界緣起。


諸行殺盜婬， 虛誑耽諸酒，
五怖罪怨縛， 聖賢所訶厭，
名犯戒自傷， 有罪招非福，
死墮險惡趣， 生諸地獄中。
諸離殺盜婬， 虛誑耽諸酒，
五怖罪怨脫， 聖賢所欽歎，
名持戒自防， 無罪感勝福，
死升安善趣， 生諸天界中。


普隨順世間， 周遍歷方邑，
欲求於勝我， 無所證無依。

