大正新脩大藏經數位版, No. 1451 根本說一切有部毘奈耶雜事

根本說一切有部毘奈耶雜事卷第三十四


不共女人浴， 亦不逆流洗，
鉢底應安替， 不畜琉璃盃。


由婦制錫杖， 起舞時招罪；
濕餅受請食， 說法伴白知。


布施招大富， 持戒得生天，
專修斷煩惱， 此是法當去。


瀉藥齒有毒， 刮舌篦應洗，
由其罪業盡， 證得阿羅漢。


假令經百劫， 所作業不亡；
因緣會遇時， 果報還自受。


三衣隨事著， 蘭若法應知，
浴守門妙華， 不應住非處。


昔聞大牟尼， 具相三十二；
我今觀佛體， 一相遍身無。
未覩人中尊， 或容在隱處；
廣長妙舌相， 口中人不知。
惟願為現相， 除我心中疑，
正覺大名聞， 世人難得見。

