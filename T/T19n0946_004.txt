大正新脩大藏經數位版, No. 946 大佛頂廣聚陀羅尼經

大佛頂無畏寶廣聚經卷第四


所作供養及祭禮， 讚佛菩薩及諸神，
獻花雜果及花等， 百味飲食并菓盤。
供養大神及作壇， 安栴蕫陵沈香等，
呼喚發并迎送， 并使心呪并其印。
所有罪障皆消滅， 隨意讀誦及見聞。
百劫千劫常見佛， 菩薩諸神皆擁護，
所作成就皆通達， 常奉諸壇印法等。
惡趣薄業眾生等， 八難貧窮不具足，
六畜邊地皆不墮。 如上功能說難盡，
所求願者皆隨意， 並由佛頂心呪力。


一切癲癎并諸瘧， 梵王自在及諸天，
藥叉羅剎并諸鬼， 聞此香藥皆逃還。
所有鬪戰及怨家， 惡鬼人天並能伏，
一切牛羊六畜病， 鬼神聞香皆退散。
如此效力不思議， 並由佛頂神藥力。


欲作如來佛頂壇， 皆須近水寂淨處，
花菓園林有瑞草， 無砂骨石及塚慕，
逈絕獨處離人間， 四方結界治其地。
穿深一肘須黃土， 若無黃土選勝處，
地堪須取高處土， 擇治如法田其中，
如是處所大成就。


不賈吉日及時節， 不要吉星及持齋，
唯知誦呪定成就， 不須疑惑生煩惱。
第一燒香供養佛， 雜菓飲食作香壇，
唯須淨清誦此呪， 一切願滿得成佛。

