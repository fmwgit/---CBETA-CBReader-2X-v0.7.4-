大正新脩大藏經數位版, No. 481 持人菩薩經

持人菩薩經卷第一


其心念成就， 志性常明了，
未曾忽忘法， 由是致正覺。
曉了一切法， 柔和行仁慈，
以達諸法無， 解無央數行。
遵承真智慧， 聖達以具足，
去心之穢垢， 未曾懷嫉妬。
方便以隨時， 分別無上慧，
志願甚弘大， 乃至最正覺。
其意得自在， 道品三十七，
心根以通達， 識宿無數劫。
知苦所由生， 習因本根無，
一切所有盡， 解之悉本無。
以菩薩正法， 開化三界厄，
使諸無明者， 皆通無上道。


五力無能當， 乃致清淨慧，
五陰蓋消除， 神通自然成。
布施持戒忍， 精進一心慧，
六度本無形， 行者因有名。
道行為一切， 諸有不達經，
解三界猶幻， 乃致無從生。

