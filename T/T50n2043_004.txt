大正新脩大藏經數位版, No. 2043 阿育王經

阿育王經卷第四


我於今日 大生歡喜 我孔雀姓
名聞一切 宮人以法 由之增長


我兒目端嚴 為功德所造
光明甚輝曜 如優波羅花
以此功德眼 莊嚴於一面
其面貌端正 譬如秋滿月


於雪山頂 有寶花處 鳩那羅鳥
而住其上 此兒二眼 類彼鳥眼


大地人王 以可愛眼 鳩那羅名
說為兒名 是故大地 其名遠聞


汝鳩那羅 常思惟眼 無常病苦
眾患所集 凡夫顛倒 由之起過


以大力愛火 今來燒我心
譬如火燒膝 汝當遂我意


汝今於我所 不應說此言
汝今為我母 我則為汝子
今此非法愛 應當捨離之
何故為此事 開諸惡道門


愛心住汝處 而汝無愛心
汝心既有惡 不久須臾滅


我今寧當死 以法而清淨
不願於生中 而起不淨心
若有惡心者 失人天善法
善法既不全 依何而得生


我於今者 聞其此言 雖為是兒
而是我心 以心念故 倍加莊嚴


若有人見 鳩那羅眼 心歡喜故
有病皆除


王子眼清淨 王觀之歡喜
眼光明莊嚴 云何而當失
此國諸人民 見鳩那羅眼
一切皆歡喜 猶如天上樂
若見其失眼 一切當苦惱


德叉尸羅人 執寶甖盛水
及諸供養具 迎鳩那羅王


我今有大力 威名甚可畏
鳩那羅王子 於彼為罪過
今勅彼人民 挑取其二眼
今為此一事 汝等速為之


若人夢齒落 必當失兒眼
兒眼既已失 不異失於兒


今一心歸佛 清淨法及僧
世間諸仙人 於世為最勝
一切諸聖眾 皆護鳩那羅


今此鳩那羅 如大仙不異
於一切眾生 皆能作饒益
彼阿育大王 而不起慈念
況於餘眾生 而能不殘害


若人於滿月 能除其光明
是人當能除 汝面明月眼


合會有離 是真實說 思惟此義
知眼無常 我善知識 能饒益者
是人說法 皆苦因緣 我常思念
一切無常 是師之教 深自憶持
我不畏苦 見法不住 當依王教
汝取我眼 我已攝受 無常真實


眼清淨無垢 如月在空中
汝今挑此眼 如拔池蓮華


汝於本時 能見諸色 而於今者
何故不見 本令見者 生於愛心
今觀不實 但為虛誑 譬如水沫
空無有實 汝無有力 無有自在
若人見此 則不受苦


我於今者 捨此肉眼 慧眼難得
我今已得 王今捨我 我非王子
我今得法 為法王子 今從自在
苦宮殿墮 復登自在 法王宮殿


願王夫人 長受富樂 壽命常存
無有盡滅 由其方便 我得所作


眼光明可愛 昔見生歡喜
今見其離身 心生大瞋惱


一切世間 以業受身 眾苦為身
汝應當知 一切和合 無不別離
當知此事 不應啼泣


若人有智慧 見十二入等
以智慧為燈 得解脫生死
三有中之苦 悉為自心苦
三有中之過 今應當知之
若欲求勝樂 當思十二入


今此說偈 及聞鼓琴 似是我子
鳩那羅聲 若是其至 何不見我


如昔所夢見 鳩那羅失眼
今此盲人者 鳩那羅不疑
汝可更至彼 但將此人來
以思惟子故 其心不安隱


父名阿輸柯 增長姓孔雀
一切諸大地 悉為其所領
我是彼王子 名為鳩那羅
姓日法王佛 今為法王子


王見鳩那羅 有面而無眼
以苦惱燒心 從床墮於地


汝端嚴眼 今何所在 失眼因緣
汝今當說 汝今無眼 如空無月
形容改異 誰之所作 汝昔容貌
猶如仙人 誰無慈悲 壞汝眼目
汝於世間 誰為怨讎 我苦惱根
由之而起 汝身妙色 誰之所壞
懊惱心火 今燒我身 譬如霹靂
摧折樹木 懊惱之雷 以破我心
如此因緣 汝今速說


王不聞佛言 果報不可脫
乃至辟支佛 亦所不能免
一切諸凡夫 悉由業所造
善惡之業緣 時至必應受
一切諸眾生 自作自受報
我知此緣故 不說壞眼人
此苦我自作 無有他作者
如此眼因緣 不由於人作
一切眾生苦 皆亦復如是
悉由業所作 王當知此事


汝但說其人 我不生瞋心
汝若不說者 我心亂不安


汝今為大惡 云何不陷地
今汝不為法 於我為大過
汝今既為惡 從今捨於汝
猶如行善人 捨不如法利


我於今者 欲出其眼 欲以鐵鋸
以解其身 以斧破身 以刀割舌
以刀截頸 以火燒身 令飲毒藥
以除其命


微沙落起多 所為諸惡業
大王於今者 不應便殺之
一切諸大力 無過於忍辱
世尊之所說 其最為第一

