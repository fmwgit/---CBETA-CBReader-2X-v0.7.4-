大正新脩大藏經數位版, No. 1548 舍利弗阿毘曇論

舍利弗阿毘曇論卷第二十五


世間無屏處， 可以作惡業，
唯人自證知， 若虛若是實。
言無虛者勝， 是則不自毀，
若以有違犯， 而知不覆藏。
賢者及與天， 見世作惡時，
以此我勝行， 世間勝比丘，
法勝者順行， 不退於實法。
降魔威力勝， 自證勝寂滅，
遠離捨六情， 滅苦不受有，
已沒不復還， 永離於生死。

