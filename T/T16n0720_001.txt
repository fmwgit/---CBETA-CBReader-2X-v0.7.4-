大正新脩大藏經數位版, No. 720 無明羅剎集

無明羅剎集卷上


欲知因緣， 體性幽微。 若以少智，
說其實相， 如人以頭， 欲壞石山。
是最大網， 彌綸三界； 此是邪林，
迷惑行者； 此是惡羂， 羂凡夫鹿。
入此羂者， 善法消滅， 摩旃陀羅，
毒箭所射。 此是智攢， 攢因緣海。
誰攢緣海？ 釋迦牟尼！ 成就大智，
涅槃甘露。


何故以人腸， 交絡汝身體，
手捉髑髏器， 盛滿血髓腦；
生為惡疫病， 常斷人命根，
噉食人血肉， 用自充飽足？


我是夜行鬼， 法食人髓肉，
肪膏及五藏， 盡皆所甘嗜。
汝民今災患， 實是我所作。


刺法頭尖， 火體性熱， 羅剎之性，
法食人肉。

