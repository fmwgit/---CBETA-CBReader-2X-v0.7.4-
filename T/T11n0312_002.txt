大正新脩大藏經數位版, No. 312 佛說如來不思議祕密大乘經

佛說如來不思議祕密大乘經卷第二


善作大城此不遠， 中有男子名善寂，
取彼身肉噉食之， 悉能息除一切病。
勿應驚怖懷怯懼， 隨意歡喜取身肉，
此為妙藥救人民， 是中無害無瞋恚。


我若當得佛菩提， 此真實法我無盡，
由真實故我此身， 願取其肉亦無盡。


汝善依止善救護， 汝為醫王復妙藥，
隨汝教令我病除， 我何所作伸供養？


金銀財寶及飲食， 我悉不為此等事，
但為救護諸有情， 十善業道令圓滿。
菩提願行堅固修， 為諸有情利樂因，
互相起發慈愛心， 生長一切利益事。
聞已應發菩提心， 復起最上大慈意，
普令積集勝妙因， 十善業道皆清淨。

