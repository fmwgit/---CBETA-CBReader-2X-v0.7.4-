大正新脩大藏經數位版, No. 1966 念佛鏡

求生西方淨土念佛鏡


從來生死界， 未識佛僧時，
所造眾惡業， 因此願消滅。
塵含佛剎土， 剎中過現佛，
我以三業淨， 久住剎舍中。
凡聖虔誠者， 皆知淨國土，
喜心咸頂禮， 普禮念佛人。
書此念佛鏡， 喜集無上因，
迴向眾生類， 共生安樂國。
從今至圓滿， 在在受生時，
常憶於宿命， 不轉念佛人。


淨土往生不易聞， 頓超沙劫證玄門，
子呼慈父須來生， 但慮稱心恐不真。


五蘊浮虛夢幻身， 假緣空聚一堆塵，
死魔一至憑何敵， 急念彌陀莫厭頻。


惟心淨土宜承當， 自性彌陀觸處彰，
無苦無憂真極樂， 勿憎勿愛即西方。
恒沙功德本來具， 妙寶莊嚴不可量，
好個主人無量壽， 見聞聲色露堂堂。

