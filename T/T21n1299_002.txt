大正新脩大藏經數位版, No. 1299 文殊師利菩薩及諸仙所說吉凶時日善惡宿曜經

文殊珠師利菩薩及諸仙所說吉凶時日善惡宿曜經卷下


一三五七十， 十一與十三，
於二黑白分， 所作皆成就。
黑三夜七晝， 十夜十四晝，
白四夜八晝， 一夜十五晝。


於此黑白月， 晝夜不成就，
日中及中夜， 已後皆通吉。


六宿未到名合月， 十二宿月左右合，
九宿如犢隨母行， 從奎宿數應當知。


昴必火燒， 畢饒事務， 觜必鼠咬，
參必逢厄， 井必分相， 鬼必吉祥，
柳必棄失， 星必喪服， 張必官奪，
翼必獲財， 軫必恒久， 角必安隱，
亢得美食， 氐必覩友， 房必益衣，
心必盜賊， 尾必壞爛， 箕必得病，
斗得美味， 女必得疾， 虛必得糧，
危必毒厄， 室必水厄， 壁必獲財，
奎必獲寶， 婁必增衣， 胃必減衣。

