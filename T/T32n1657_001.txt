大正新脩大藏經數位版, No. 1657 手杖論

手杖論一卷


設於平坦道， 有步步顛蹶，
為此等愚蒙， 談茲手杖論。


佛出難遭故， 信教亦難逢，
生因既易得， 脫理相不同。


無數百苦行， 無數善根生，
進無數長時， 斷無數煩障，
得一切種智， 淨除諸障惱，
成無上世尊， 如開篋觀寶。


器界無增數， 容成有減時，
生死既無初， 此應成大迮。


我觀群眾類， 髴心并髴身，
離諸歡樂欲， 別求除苦因。
但須耽妙樂， 何勞作餘見？
即將貪染心， 便招涅槃理。


天授初眼識， 定從餘識來，
識性故應知， 猶如於後識。
假令滅定起， 心彼亦攝居，
宗內以理性， 同無不定過。
諸心心起法， 共許四緣生，
爾立最初心， 何謂等無間？

