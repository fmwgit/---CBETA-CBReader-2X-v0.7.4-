大正新脩大藏經數位版, No. 212 出曜經

出曜經卷第十一


若猗內藏， 依賢聖活， 愚者墮惡，
猶願邪見。


以失今良會， 更立誓願求，
終不見聖諦， 況欲見究竟？


竹蘆生節， 還害其軀， 吐言當善，
不演惡教。


從善得解脫， 為惡不得解，
善解者為賢， 是為脫惡惱，
賢聖解不然， 如彼愚得解。


比丘挹損意， 不躁言得忠，
義說如法說， 是言柔軟甘。


善說賢聖教， 法說如法二，
念說如念三， 諦說如諦四。


是以言語者， 必使己無患，
亦不剋眾人， 是為能善言。


言使投意可， 亦令得歡喜，
不使至惡意， 出言眾悉可。


至誠甘露說， 說法無有上，
諦說義如法， 是為立道根。


說如佛言者， 是吉得滅度，
為能斷苦際， 是謂言中上。


一法過去， 謂妄語人，
不免後世， 無惡不更。


寧噉燒鐵， 吞飲洋銅，
不以無戒， 食人信施。


若人畏苦， 亦不樂苦，
勿造惡行， 念尋變悔。


至誠為惡， 已作當作，
不免於苦， 欲避何益？


非空非海中， 非入山石間，
莫能於此處， 避免宿惡殃。


非空非海中， 非入山石間，
莫能於是處， 避免宿惡殃。
眾生有苦惱， 不得免老死，
唯有仁智者， 不念人非惡。


妄證求賂， 行己不正， 怨譖良人，
以枉治士， 罪縛斯人， 自投在坑。


夫士為行， 好之與惡， 各自為身，
終不敗亡。


動轉屈申， 影常親附， 或起或住，
不離其形。 不但影隨， 形亦隨影，
猶行善惡， 終不相離。 是故說終，
不敗亡也。


好取之士， 自以為可， 沒取彼者，
人亦滅亡。


作惡不起， 如兵所截， 牽往不覺，
己墮惡道， 後受苦報， 乃知前習。


貪味遂食毒， 不從吾往言，
為毒之所困， 後乃自覺悟。


愚心不開悟， 習惡不從吾，
受苦地獄痛， 後乃憶真教。


兇人行虐， 沈漸數數， 快欲為之，
罪報自然。


夫人習惡者， 不慮後世緣，
為惡自受殃， 殃身永不滅。


凡人為惡， 不能自覺， 愚癡快意，
後受欝毒。


夫人行惡， 還自熾然， 啼泣流面，
後受其報。


吉人行德， 相隨積增， 甘心為之，
福應自然。


戲笑為惡， 已作身行， 號泣受報，
隨行罪至。


惡不即時， 如牛乳， 罪在陰伺，
如灰覆火。


惡不即時， 如彼利劍， 不慮後世，
當受其報。


惡為惡所纏， 為惡不自覺，
至惡知惡至， 受惡惡根原。


如鐵生垢， 反食其身， 惡生於心，
還自壞形。

