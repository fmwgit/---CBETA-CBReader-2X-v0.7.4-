大正新脩大藏經數位版, No. 1092 不空羂索神變真言經

不空羂索神變真言經卷第十


不空勝明王， 不空奮怒王，
法等如淨水， 洗竭諸塵勞，
亦如金剛雹， 摧裂煩惱山。
是大真實乘， 究竟非虛妄，
皆等成諸法， 而得無所畏。
若所讀誦持， 當斷疑惑念，
大悲心為首， 清淨持梵行。
無量時歲修， 清淨心常一，
不隨著眾相， 不疑為無為，
如斯等妙人， 則證不空地。
是中一切法， 上下皆演說，
修為大智藏， 功德中勝田，
現得無餘分， 當獲涅槃門。
是中儀飾法， 各部分別說。

