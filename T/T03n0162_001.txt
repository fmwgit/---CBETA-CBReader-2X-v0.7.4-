大正新脩大藏經數位版, No. 162 金色王經


因愛故生苦， 如是應捨愛，
當樂於獨處， 猶如犀一角。


何法名為苦？ 所謂貧窮是，
何苦最為重？ 所謂貧窮苦。
死苦與貧苦， 二苦等無異，
寧當受死苦， 不用貧窮生。


前作善不善， 不失罪福業，
親近黠慧者， 不失往來業，
聖眾中善語， 不失語言業，
知恩報恩人， 不失所作業，
善業為端正， 不善為鄙陋，
二業皆有報， 必定實得果。

