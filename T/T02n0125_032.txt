大正新脩大藏經數位版, No. 125 增壹阿含經

增壹阿含經卷第三十二


諸佛未出時， 此處賢聖居，
自悟辟支佛， 恒居此山中。
此名仙人山， 辟支佛所居，
仙人及羅漢， 終無空缺時。


我憶地獄苦， 畜生五道中，
捨之今學道， 獨逝而無憂。


欲者無常法， 變易無實定，
知此為大患， 獨遊不與俱。


今以成如來， 世間最第一，
持此至誠語， 毘舍離無他。
復以至誠法， 得至涅槃界，
持此至誠語， 毘舍離無他。
復以至誠僧， 賢聖眾第一，
持此至誠語， 毘舍離無他。
二足獲安隱， 四足亦復然，
行道亦吉祥， 來者亦復然。
晝夜獲安隱， 無有觸嬈者，
持此至誠語， 使毘舍無他。


我師無等倫， 最尊無過者，
是彼尊弟子， 名曰輸盧尼。
汝設有境界， 便與我論議，
我當事事報， 如師子掩鹿。
且捨我尊師， 本無如來者，
我今比丘尼， 足能降外道。

