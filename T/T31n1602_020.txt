大正新脩大藏經數位版, No. 1602 顯揚聖教論

顯揚聖教論卷第二十


由根等差別， 建立五唯二，
假設五應知， 三事成圓滿。


證轉依不起， 二因果無退，
三因故斷常， 三果三因記。


建立諸功德， 由十七增上，
彼差別無邊， 治所治障故。


思惟義、樂、苦， 作意及安住，
艱難與相貌、 殊特非殊特。


種性、如來說、 多佛與一乘，
五種及十種、 六、六種道理。


諸佛妙功能， 彼果土清淨，
解脫與法身， 等不思無上。


雖不用加行， 先願力所引，
依無為發起， 所作無二相。


宣說諸事法， 別解脫分別，
諸法相十一， 是經律本藏。


諸相與斷滅、 無失壞方便、
彼二果、差別， 是諸經略義。


諸比丘美妙， 寂靜離諸漏，
離欲離繫縛， 無執受涅槃，
任持最後身， 摧伏魔所使。


略說瑜伽道， 緣所聞正法，
奢摩他與觀， 依影像成就。

