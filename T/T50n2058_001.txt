大正新脩大藏經數位版, No. 2058 付法藏因緣傳

付法藏因緣傳卷第一


敬禮無邊際 去來現在佛
等空不動智 救世大悲尊


超哉三界乘 永度生死流
寂然無相願 微妙難思議
佛日甚明淨 能除愚癡闇
積劫修苦行 誓度諸苦人
云何於今者 棄捨大慈悲
全身處金棺 寂然安不動
唯願天人尊 顯現金色身
普令一切眾 興起無量願


如來足踝滿 千輻相輪現
指纖長柔軟 合縵網成就
大悲濟群生 斷世眾疑結
是故我今日 頂禮最勝足
我證四真諦 說佛功德聚
已讚歎恭敬 宜還斂足入


怪哉無常 甚可憂畏 能滅如是
功德寶聚 世尊此身 清淨無垢
今在金棺 以千纏 香油流灌
然栴檀薪 微妙勝身 為何所在


千纏身 火耶旬之 佛神力故
內一衣在 外亦不燒 唯中都盡
此勝神力 不可思議


比丘諸眷屬 離佛不莊嚴
猶如虛空中 眾星之無月


咄哉諸有苦 迴動如水月
不堅如芭蕉 亦如幻影響
如來大雄猛 功德超三界
猶為無常風 流而不住


以此尊法輪 濟諸群生類
十力尊所說 皆當勤修行
此法是明燈 能破諸黑闇
諸賢宜受持 慎勿生放逸

