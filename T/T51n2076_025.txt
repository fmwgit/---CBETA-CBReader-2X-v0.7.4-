大正新脩大藏經數位版, No. 2076 景德傳燈錄

景德傳燈錄卷第二十五


通玄峯頂 不是人間 心外無法
滿目青山


暫下高峯已顯揚 般若圓通遍十方
人天浩浩無差別 法界縱橫處處彰


摩訶般若 非取非捨 若人不會
風寒雪下


不要三乘要祖宗 三乘不要與君同
君今欲會通宗旨 後夜猿啼在亂峯


真兮廖廓 郢人圖艧 嶽聳雲空
澄潭月躍

