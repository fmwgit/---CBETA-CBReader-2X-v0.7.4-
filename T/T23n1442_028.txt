大正新脩大藏經數位版, No. 1442 根本說一切有部毘奈耶

根本說一切有部毘奈耶卷第二十八


諸有智慧人， 善護四種語；
觀彼山林鳥， 能言被籠繫。


善友利益言， 若不能依用；
墜落受辛苦， 猶如放杖鼈。


於他信施物， 知量而受用；
自身得安隱， 令他福德增。


誦經居小床， 因聽師子座；
俗人借坐物， 觀時應借與。
若是彼與物， 用訖可持還；
應書施主名， 隨情造佛像。
病者詳瞻侍， 不囑五種人；
受法代師為， 不依皆惡作。
少年因斷食， 俗坐見應收；
火水損與時， 先收於己物。

