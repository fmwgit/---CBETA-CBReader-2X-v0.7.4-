大正新脩大藏經數位版, No. 1669 大宗地玄文本論

大宗地玄文本論卷第十


道路中， 七變對修行，
以為道路量， 無有餘行相。


七變有三種， 功德過患等，
五十一位中， 上下七變轉，
增長功德品， 及諸煩惱海。


最第一變中， 上各增百數，
下各增千數， 各障一二德，
後六變如次， 增倍倍數轉。


最第一變中， 上各增一億，
下各增二億， 漸漸次第轉。
後六變如次， 增倍倍數轉，
不壞患數量， 為功德變作。


最第一變中， 各上增一千，
各下增二萬， 等數量漸轉。
後六變如次， 增倍倍數轉，
無斷障差別， 唯對量建立。


此本王體中， 有三種百變，
名次第如前， 等無有差別。


如是三變中， 初各如次第，
十千百億數， 後九十九變，
如次增倍數， 漸漸次第轉。

