大正新脩大藏經數位版, No. 125 增壹阿含經

增壹阿含經卷第十二


第一承事佛， 最尊無有上；
次復承事法， 無欲無所著；
敬奉賢聖眾， 最是良福田；
彼人第一智， 受福最在前。
若在天人中， 處眾為正導；
亦得最妙座， 自然食甘露。
身著七寶衣， 為人之所敬；
戒具最完全， 諸根不缺漏。
亦獲智慧海， 漸至涅槃界；
有此三歸者， 趣道亦不難。


布施及平等， 慈心護思惟；
有此三處所， 智者所親近。
此間受其報， 天上亦復然；
緣有此三處， 生天必不疑。


夫士之生， 斧在口中， 所以斬身，
由其惡言； 彼息我息， 此二俱善。
已造惡行， 斯墮惡趣， 此為最惡，
有盡無盡， 向如來惡， 此者最重。
一萬三千， 六一灰獄， 謗聖墮彼，
身口所造。


當護身惡行， 修習身善行，
念捨身惡行， 當學身善行。
當護口惡行， 修習口善行，
念捨口惡行， 當學口善行。
當護意惡行， 修習意善行，
念捨意惡行， 當學意善行。
身行為善哉， 口行亦復然，
意行為善哉， 一切亦如是。
護口意清淨， 身不為惡行，
淨此三行跡， 至仙無為處。


知身不牢要， 命亦不牢固，
財貨衰耗法， 當求牢要者。
人身甚難得， 命亦不久停，
財貨磨滅法， 歡喜念惠施。


第一德、福業 三因、三安、瞿
三夜、病、惡行 苦除、不牢要


女人及呪術， 邪見不善行，
此是世三法， 覆隱而最妙。
日月廣所照， 如來正法語，
此是三世法， 露則第一妙。


嫉妬睡眠調， 貪欲是惡法，
牽人至地獄， 至竟無解脫。
是以當捨離， 嫉妬及睡調，
亦當捨於欲， 莫造彼惡行。


供養、三善根 三痛、三覆露
相、法、三不覺 愛敬、春、無足

