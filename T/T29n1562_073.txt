大正新脩大藏經數位版, No. 1562 阿毘達磨順正理論

說一切有部順正理論卷第七十三


聖慧忍非智， 盡無生非見，
餘二有漏慧， 皆智六見性。


智十總有二， 有漏無漏別，
有漏稱世俗， 無漏名法類。
世俗遍為境， 法智及類智，
如次欲上界， 苦等諦為境。


法類由境別， 立苦等四名，
皆通盡無生， 初唯苦集類。


法類道世俗， 有成他心智，
於勝地根位， 去來世不知。
法類不相知， 聲聞麟喻佛，
如次知見道， 二三念一切。


智於四聖諦， 知我已知等，
不應更知等， 如次盡無生。


由自性對治， 行相行相境，
加行辦因圓， 故建立十智。


緣滅道法智， 於修道位中，
兼治上修斷， 類無能治欲。


法智及類智， 行相俱十六，
世俗此及餘， 四諦智各四，
他心智無漏， 唯四謂緣道，
有漏自相緣， 俱但緣一事，
盡無生十四， 謂離空非我。


淨無越十六， 餘說有論故。

