大正新脩大藏經數位版, No. 882 佛說一切如來真實攝大乘現證三昧大教王經

佛說一切如來真實攝大乘現證三昧大教王經卷第二十


眾色觀自在大士， 如應觀想即自身，
由彼觀想大印門， 即得最上悉地法。
佛灌頂寶大三昧， 住等引心堅固作，
如應觀想即自身， 獲得最勝悉地法。
蓮華大士蓮華部， 如應觀想即自身，
勝悉地法自若成， 即得堅固妙等引。
不空自在成羯磨， 自然成就所結印，
所求成就依法儀， 速得最上悉地法。


如應觀想於自身， 眾妙珍寶在口中，
巧業自在大印成， 所作一倍獲千倍。
如應觀想於自身， 取彼一分真金寶，
勝大三昧堅固成， 所作一倍獲千倍。
如應觀想於自身， 妙真珠寶在口中，
觀自在尊即自身， 所作一倍獲千倍。
如應觀想於自身， 一切珍寶遍所取，
二手羯磨印契成， 所作一倍獲千倍。


巧業自在大印契， 如應觀想即自身，
現前所執妙蓮華， 即彼隨應得敬愛。
赤色蓮華堅固持， 是即大三昧印契，
如應觀想於自身， 得諸善愛者敬愛。
如應觀想於自身， 隨執蓮華亦復然，
金剛觀視遍所觀， 一切世間悉敬愛。
羯磨印契依法用， 所執蓮華依本儀，
以彼二手動轉時， 得諸善愛者敬愛。


巧業自在大印契， 如應觀想即自身，
現前蓮華若斷時， 所降伏者剎那滅。
堅固執持妙蓮華， 勝三昧印即如是，
若作堅固破壞時， 所伏降者隨名壞。
三摩地印妙相合， 隨執蓮華亦復然，
所執蓮華若斷時， 彼降伏者隨名壞。
羯磨印契依法用， 所執蓮華如本儀，
想現忿怒破壞時， 彼降伏者命當壞。


觀想蓮華善愛者， 金剛杵在蓮華上，
金剛蓮華勝合時， 善愛清淨得成就。
觀想蓮華善愛者， 佛智寶在蓮華上，
佛大智冠善愛成， 如應觀想法成就。
觀想蓮華善愛者， 自蓮華在蓮華上，
蓮華蓮華勝合時， 善愛清淨得成就。
觀想蓮華善愛者， 巧智杵在蓮華上，
智杵蓮華勝合時， 即得巧業成就法。


緊密諸指作合掌， 二指金剛忿怒相，
頭指如寶及如蓮， 作金剛縛亦如是。
二羽金剛縛相合， 竪二中指起如牙，
屈左頭指當如應， 此名釋迦牟尼印。
法金剛印安於心， 旋轉還復置於額，
三摩地印安脅間， 後當旋轉向頂上。
次結金剛界主印， 作蓮華相如塔形，
中指相合依本儀， 此名佛勝蓮華印。
即此大指如金剛， 頭指如劍如鉤相，
此名蓮華執金剛， 祕密印契依本教。
即此當解二大指， 又以頭指執頭指，
妙愛印如纏繞形， 彈指善哉亦如是。
二羽堅作金剛縛， 竪二大指入縛中，
微屈頭指二如門， 毘俱胝尊蓮華印。
即此後當安於心， 又作日輪光明相，
即此作縛復如幢， 後應展舒向頭背，
二羽堅作金剛縛， 屈彼二頭指上節，
蓮華及劍執如應， 頭指作縛蓮華合。
二羽堅作金剛縛， 左手大指入縛中，
右大指起執杖相， 諸指頭起蓮華印。
即此諸指復微屈， 小指蓮華二相合，
右手當如執數珠， 右大指與頭指合，
二羽堅作金剛縛， 小指蓮華二相合，
竪二頭指蓮華眼， 順次如應當旋轉。
二羽堅作金剛縛， 小指蓮華二相合，
微屈頭指逼附中， 二大指作甲冑相，
即此大指二如牙， 復竪大指入縛中，
諸印次第我所宣， 勝三昧印為最上。
二手齊作金剛縛， 頭指蓮華二相合，
復二大指結其中， 此名祕密自在印。
即此不改金剛縛， 小指中指二相合，
大指金剛二如門， 頂冠中有如來像。
即此不改金剛縛， 大指蓮華二相合，
作已還散於口門， 三摩地印安兩脅。
即此不改金剛縛， 齊等相合向於口，
堅密諸指如本儀， 頭指金剛二相合。
即此不改金剛縛， 頭指蓮華二相合，
鉤結大指二如應， 屈二中指復相執。
即此不改金剛縛， 大指金剛二相合，
二頭指如執劍鉤， 二小指合蓮華相。
即此復作纏繞相， 頭指大指二相執，
左頭指作起立時， 堅固善作鉤召事。
即此前縛齊作已， 頭指大指二相合，
依法彈指施善哉， 蓮華歡喜大士印。
即此不改金剛縛， 以諸指頭面相合，
二大指面相逼附， 竪二頭指善安布，
即此日輪相安心， 蓮華幢相置頂上，
旋轉笑相向口門， 此即安立蓮華笑。
齊掌當作金剛縛， 依彼法金剛法用，
小指大指如本儀， 此名多羅尊三昧。
即此不改金剛縛， 二頭指執蓮華劍，
掌心如輪亦復然， 持誦印契亦如是。
即此不改金剛縛， 以二頭指而磔散，
次復作縛向於心， 此名祕密護印契。
即此不改金剛縛， 小指蓮華二相合，
頭指堅密二微屈， 開二大指如牙相，
即彼如是拳法用， 二大指面相逼附，
蓮華祕密此大拳， 最勝三昧善分別。
如是等印餘諸印， 蓮華嬉戲等應知，
齊掌皆作金剛縛， 此如是縛成諸印。


我今次第當演說， 最上法智曼拏羅，
其相猶如金剛界， 此說名為法智壇。
依大曼拏羅法用， 當抨此諸曼拏羅，
彼中遍畫如本儀， 大智金剛如來像，
彼尊左右諸分位， 畫大薩埵如儀軌，
及畫巧業主等尊， 皆三摩地集會相。


觀想種種妙色相， 眾色蓮華在於手，
執已若結大印時， 即得任持眾色相。
觀想種種妙色相， 蓮華影像周遍畫，
注意觀想若如應， 即得任持廣大色。
所有種種妙色相， 蓮華影像當觀想，
若在虛空若餘方， 隨欲色相皆獲得。
觀想種種妙色相， 所成蓮華大影像，
乘彼蓮華空中行， 隨欲色相速成就。


所有三摩地大印， 依法若能正一結，
隨執蓮華授與時， 彼即常施敬愛法，
所有大智三昧印， 依法若能正一結。


觀自在尊相合故， 觀想蓮華現於心，
得彼蓮華三摩地， 剎那速疾能發起。
觀自在尊相合故， 觀想蓮華現於額，
彼慣習法堅固成， 剎那即能空中行。
觀自在尊三摩地， 觀想蓮華現於舌，
由彼速疾成就因， 剎那即能騰空去。
觀自在尊三摩地， 觀想蓮華現於頂，
由彼速疾成就因， 剎那上踴而自在。


若在虛空若餘方， 蓮華影像當觀想，
由此法儀成就因， 剎那即得隱身法。
若在虛空若餘方， 蓮華影像當觀想，
自身想成彼蓮華， 剎那即得隱身法。
若在虛空若餘方， 蓮華影像當觀想，
隨見隨取彼蓮華， 速疾成就隱身法。
若在虛空若餘方， 蓮華影像當觀想，
見已想取蓮華食， 剎那即得隱身法。
隨應當執於蓮華， 即得施諸敬愛法，
三摩地印善如儀， 依法若能正一結，
隨應授彼智蓮華， 而彼速施敬愛法，
所有羯磨三昧印， 依法若能正一結，
隨欲授於敬愛時， 剎那速得施蓮華。


依法曼拏羅法用， 大印如儀作成就，
我今總略而敷宣， 最勝三昧印相合，
依法曼拏羅法用， 蓮華位中安蓮華，
法三昧拳二羽成， 所作羯磨如儀軌。

