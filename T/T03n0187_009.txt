大正新脩大藏經數位版, No. 187 方廣大莊嚴經

方廣大莊嚴經卷第九


世有最勝清淨人， 經歷多時修行滿，
是彼釋種捨王位， 今現坐於菩提場。
汝身稱有大勇猛， 當往樹下共相挍，
其人已達於彼岸， 既自能度當度他。
應滅三惡悉無餘， 令彼人天轉充滿，
若使得證菩提已， 不久空虛汝境界。
愚癡黑暗瞋恚伴， 悉當銷散盡無餘，
彼定廣開甘露門， 汝等今者為何計？


汝當率領大兵眾， 菩提樹下制沙門，
諸君如能愛敬我， 與彼戰鬪速令去。
彼志方空我境界， 使為緣覺及聲聞，
若不滅之令永斷， 世間成佛無休已。


大王所領四天主， 及以八部諸龍神，
欲色諸天隨梵釋， 皆悉頂禮歸依彼。
王之諸子勝智者， 勇力世間無等倫，
王軍滿八十由旬， 夜叉羅剎并諸鬼，
雖復近王居左右， 恒常敬彼無過人，
皆悉合掌生尊重， 私以香花而奉獻。
我覩如斯事相已， 定知菩薩勝王軍。
王之兵眾所居處， 鵂鶹野干為怪響，
菩提樹下甚清淨， 善禽瑞獸送和音。
如是吉相彼定強， 我觀菩薩誰能勝？
又王軍眾所住處， 常雨沙礫及埃塵，
菩提樹下聖所居， 天雨香花悉盈積。
王軍所處地高下， 砂礫瓦石皆充滿，
菩提樹下坦然平， 復以七寶而嚴飾。
若見如斯前相已， 有智之者定須還，
如是莊嚴悉周遍， 菩薩必當成正覺。
大王若不從臣諫， 如夢所見終不虛，
大王不可犯仙人， 宜且收兵還本處。
古昔有王觸仙故， 呪禁一國悉成灰，
過去有王名淨德， 違忤羅闍大仙意，
令彼彌年遭亢旱， 叢林稼穡咸不登。
王豈不聞圍陀論， 三十二相必成佛，
眉間光明白毫相， 普照十方諸佛國，
況復如王此軍眾， 彼豈不能降伏之？
無見頂相過極天， 諸天畢竟無能覩，
行當成彼微妙果， 世間未聞今得聞。
須彌及以諸山等， 皆悉稽首菩提樹，
施戒忍進禪定慧， 歷劫以來修習成，
而能獨坐破王軍， 皆是熏修善根力。


睡龍醉象師子王， 三獸暴猛猶難觸，
況復有斯禪定力， 誰能犯彼大牟尼。


我若視人人必破， 吾今看樹樹亦摧，
怒目所向無全者， 如值伺命終難活。


人是不堅何足破， 樹稱危脆任能摧，
縱汝瞋目須彌崩， 何能舉眼瞻菩薩？
設使善浮過大海， 復能一氣吸滄溟，
如是之事自可為， 無能懷惡觀菩薩。


我今一身有百臂， 一一皆能放百箭，
大王但去不假憂， 如此沙門何足害？


縱汝一毛成一臂， 一一皆能放百箭，
汝自以此為殊勝， 豈損菩薩之一毛？
牟尼定力出世慈， 毒火兵刃無能害，
執持刀杖圖為惡， 散在空中盡成花。
雖復天人阿修羅， 夜叉羅剎有大力，
終為忍辱之所制， 能令威勢成羸劣。


我今能入比丘身， 為火焚燒盡令滅，
譬如山火焚枯木， 一切叢林悉無餘。


世界須彌可燒盡， 金剛之慧實難焚，
山移海竭大地銷， 日月從空皆墮落，
利益眾生坐道樹， 未證菩提終不移。


我今住此以手摩， 日月宮殿盡令碎，
又能吸彼四大海， 於中所有皆空竭，
當擲沙門於海水， 大王勿以此為憂。
不假兵眾降伏之， 我獨能令彼銷滅，
今當摧折菩提樹， 并取沙門擲十方。


假使力碎三千界， 如是大力滿恒沙，
不動菩薩之一毛， 何足能傷智慧者？


如此沙門不足畏， 彼無朋黨而獨居，
今當恐之走十方， 大王兵強何以怖？


日月師子寧有兵， 輪王威勢不假眾，
一切菩薩無軍旅， 一身一念破魔軍。


惟願大王莫愁惱， 我今不持諸器仗，
以鼻卷取彼沙門， 於是撲之令碎滅。


其人身力甚堅固， 如那羅延不可壞，
況持忍辱而為鎧， 勤行精進以為刃，
以三解脫為所乘， 復以智慧為調御，
菩薩由斯福德力， 必能摧伏我魔軍。


譬如激矢自不歸， 山火從風定難止，
霹靂金剛必無反， 未摧釋子終不還。


激矢中石不復前， 烈火遇水必銷滅，
霹靂至地竟何去， 若見菩薩當自歸。
大王乍可盡虛空， 或使眾生心作一，
或能將繩繫日月， 如此之事皆可為，
唯有菩薩坐菩提， 大王不可而傾動。


我眼有毒若使看， 須彌崩倒渤澥竭，
當知沙門及道樹， 纔視之時盡成灰。


假使以彼三千界， 其中盡成於猛毒，
功德之藏若視之， 能令眾毒為無毒。
諸毒豈復過三毒， 三毒無累其身心，
菩薩本自同虛空， 大王慎勿輕而往。


莊飾萬億諸天女， 鼓奏百千妙絃歌，
誘之將入自在宮， 恣欲令其永貪著，
大王由是得自在， 唯願勿以此為憂。


彼所樂者非非法， 唯有解脫及諸禪，
為眾生故樂行慈， 於爾五欲無貪著。


大王不聞諸子言， 其聲哮吼皆摧裂，
并有勇健迅捷力， 疾往於彼滅沙門。


野干群鳴大澤中， 秪為未聞師子吼，
若使一聞師子吼， 自當奔馳走十方。
如是一切無智魔， 未聞人中師子吼，
徒自競辯無休止， 若使聞已皆銷滅。


豈可不見吾軍眾， 我有惡思能速成，
若非世間無智者， 何不速起而奔走？


彼非無知乏勢力， 汝自凡愚闕勝能，
汝今未悉彼善權， 彼當以智降伏汝。
我等魔子恒沙眾， 如是雄勇遍三千，
不動菩薩之一毛， 豈獨惡思能致損？
無能於彼生惡念， 應當尊重起淨心，
是即三界為法王， 汝宜退還勿戰鬪。


初春和暖好時節， 眾草林木盡敷榮，
丈夫為樂宜及時， 一棄盛年難可再。
仁雖端正美顏色， 世間五欲亦難求，
對斯勝境可歡娛， 何為樂彼菩提法？
我等諸女受天報， 其身微妙咸可觀，
如是天身不可求， 仁今果報宜應受。
諸仙見我猶生染， 況復人能無染心？
修彼禪定竟何為？ 菩提之法甚懸遠。


我觀五欲多過患， 由是煩惱失神通，
譬如火坑及毒匳， 眾生赴之而不覺，
我久已離諸煩惱， 自心覺已方覺他。
世間五欲燒眾生， 猶如猛火焚乾草，
亦如焰幻無有實， 亦如泡沫不久停，
如彼嬰孩戲糞中， 如彼愚人觸蛇首，
一切皆無有實法， 是身虛妄從業生。
四大五蘊假合成， 筋骨相纏而暫有，
智者誰應耽著此？ 凡夫迷故生欲心。
如是諸幻我已知， 是故於中不貪著，
欲求畢竟自在樂， 今當於此證菩提，
我已解脫於世間， 如空中風難可繫。


其身猶如蓮花藏， 其面猶如清淨月，
其光猶如猛火焰， 其色猶如紫金山。
百千生中修正行， 所有誓願皆成就，
自度生死能度他， 救濟眾生無懈倦。
善哉願王莫瞋彼， 天上人間最尊勝，
眼目清淨如蓮花， 熙怡微笑無貪著，
須彌崩壞日月落， 其人不可而傾動。


地水火風性， 可違堅濕煖，
菩薩志牢固， 終無退轉時。
在昔發弘誓， 永離諸煩惱，
於彼生死病， 當作大醫王。
人多墮邪路， 方開正見眼，
眾生處黑暗， 將然智慧燈。
欲濟生死海， 能為作船筏，
此是大聖主， 方開解脫門。
忍辱為柯幹， 信進為花葉，
生諸大法果， 而汝不應毀。
汝今有癡縛， 彼已得解脫，
當破汝煩惱， 勿為障礙因，
莫復於此人， 而生于惡念。
無量劫習法， 今者皆圓滿，
還如昔諸佛， 於此證菩提。


諸物依何得生長， 大地能為平等因，
此應與我作證明， 汝今當觀如實說。


煩惱悉已斷， 諸漏皆空竭，
更不復受生， 是名盡苦際。


如彼波頭摩， 從地而踊出，
開敷甚清淨， 不為淤泥染。
起大慈悲心， 如雲遍充滿，
當雨大法雨， 潤洽於眾生。
能令諸善牙， 一切皆增長，
堪受教法者， 成就解脫果。

獲得三明及十力， 威神震動遍十方。
在昔諸來菩薩眾， 為愛法故供養佛，
即從坐起禮佛足， 讚歎如來作是言：
世尊得無疲勞耶， 我等親見摧魔眾，
善哉丈夫三界尊， 當雨無邊大法雨。
十方諸佛皆施蓋， 復出迦陵微妙音：
如我所得淨菩提， 仁者所證亦如是。

人中師子降眾魔， 諸定現前證甘露，


於此菩提樹王下， 降伏一切大魔軍，
安住不動如須彌， 身心堅固無驚畏。
尊於多劫修布施， 故得一切皆圓滿，
尊於多劫修戒行， 暎蔽釋梵諸天眾，
尊於多劫行忍辱， 故得身相真金色，
尊於多劫勤精進， 故能降伏諸魔怨，
尊於多劫修禪定， 故獲如斯勝供養，
尊於歷劫習多聞， 速證無上大菩提，
尊能降伏於蘊魔， 死魔煩惱及天魔，
一切諸魔皆斷滅， 是故今者無憂惱。
天中之天為最尊， 三界人天所供養，
由是有種福田者， 所得之福無失壞。
眉間毫相極光明， 普照十方諸國土，
掩蔽世間諸日月， 一切眾生蒙饒益。
如來身色甚端嚴， 相好顏容極清淨，
堪為三界應供者， 普利一切諸群生。
目淨遍觀於十方， 普見眾生身業事，
耳淨遍聞於一切， 天人言音佛法聲。
廣長舌相演妙音， 求解脫者聞甘露，
魔軍興害不驚懼， 天人供養無喜慍。
摧壞魔怨不加力， 但以慈心降伏之，
無染無著無諸過， 身心安隱不傾動。
今有無上天人師， 一切眾生蒙善利，
逮聞正法當信受， 願速如尊成正覺。


普變一切地， 平正猶如掌，
涌出妙蓮花， 一一皆千葉。
無量諸天眾， 各雨眾妙花，
復於世尊前， 合掌而瞻仰。
世尊初成佛， 作種種神通，
須彌諸山王， 草木叢林等，
一切皆稽首， 頂禮菩提座，
此是佛世尊， 現神通遊戲。
身放百千種， 光明照十方，
逮三惡眾生， 息苦獲安樂。
是時八難處， 無有一眾生，
懷貪瞋癡等， 一切諸煩惱。
此是師子王， 大神通遊戲。
日月摩尼火， 電等諸光明，
由佛放光明， 蔽之皆不現。
諸天人世間， 無能見佛頂。
坐於師子座， 作遊戲神通，
佛以指按地， 即時六種動。
降伏魔軍眾， 如制兜羅綿，
魔王懷憂惱， 以杖而畵地。
此是佛世尊， 遊戲大神通。

