大正新脩大藏經數位版, No. 1212 西方陀羅尼藏中金剛族阿蜜哩多軍吒利法

西方陀羅尼藏中金剛族阿蜜哩多軍吒利法一卷


大德天中尊， 慈悲於一切。
緣此阿脩羅， 數數生煩惱，
我等盡神力， 不能除此魔，
惟求兩足尊， 此怨應退散。


稽首薄伽畔， 嗔怒金剛王，
心懷大慈悲， 久修菩薩行，
身如月盛滿， 令我等清凉。
為破阿修羅， 護助諸天眾，
定是佛方便， 故化作此身。
又能除惡趣， 及救苦眾生，
降伏大藥叉， 羅剎惡龍等，
及諸魔眷屬， 悉能摧伏之。
若有諸眾生， 能見法身者，
滅除四重罪， 我今頭頂禮。

