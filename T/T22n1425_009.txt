大正新脩大藏經數位版, No. 1425 摩訶僧祇律

摩訶僧祇律卷第九


若人以衣施， 得生最勝處；
以樂布施者， 人天受福報。
生天得妙色， 天寶冠莊嚴；
衣施比丘故， 生生自然衣。


為福受樂報， 所欲皆自然；
超踰生死流， 上寂之涅槃。
若人為福者， 天神自然護；
所願皆自成， 眾魔莫能壞。
薄福多諸惱， 福能消諸患；
福德既牢強， 速成堅固定。
生天受快樂， 人中亦自在；
斯由功德故， 所往皆自然。
因斯福方便， 永離生死苦；
得道至涅槃， 不沒不復生。

