大正新脩大藏經數位版, No. 1452 根本說一切有部尼陀那目得迦

根本說一切有部尼陀那卷第五


外道覆認衣， 作記死時施，
有五種親友， 得法獨應行。


積聚皆消散， 崇高必墮落；
會合終別離， 有命咸歸死。


賒取他衣去， 及為他和市，
不高下買衣， 應二三酬價。


果樹差修理， 四種不應分，
果熟現前分， 觀時莫諠戲。


無淨人自行， 自取不應食，
不選開其病， 結界證耕人。


菩薩像供養， 吉祥大眾食；
大會草稕居， 集僧鳴大鼓。


聽為菩薩像， 復許五種旗；
為座置尊儀， 鐵竿隨意所。


供養菩薩像， 并作諸瓔珞，
塗香及車輿， 作傘蓋旗幡。


吉祥并供養， 花鬘及香合，
諸人大集時， 晝開門夜閉。


大眾集會食， 薜舍佉月生，
香臺五六年， 並應為大會。


大會為草稕， 不應雜亂坐，
應打揵稚鼓， 告時令普知。


集僧鳴大鼓， 供了去幢幡；
若多獲珍寶， 隨應悉分與。

