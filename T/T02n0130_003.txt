大正新脩大藏經數位版, No. 130 佛說給孤長者女得度因緣經

佛說給孤長者女得度因緣經卷下


今我所現輪王身， 以神通力故如是，
如龍有力我亦然， 七寶四兵皆具足。
此所現身而非實， 神通方便故隨宜，
長者應當如實知， 我是佛子羅睺羅。
已獲果證神通具， 人天供養悉歸依，
我依佛勅故今來， 牟尼大師後當至。


我佛常說最上語， 而能調伏他語言，
聞者能生清淨心， 我不見佛深苦惱。
佛悲愍故來此中， 我等今日得大利，
我以清淨至誠心， 頂禮如來吉祥足。


今此長者舍， 而水精所成，
摩尼及真金， 諸寶皆映現。
清淨復廣博， 如天帝釋宮，
各得見世尊， 斯為甚希有。
我等一切眾， 瞻仰住佛前，
咸生清淨心， 恭敬合掌禮。
牟尼處眾會， 如星中現月，
功德所莊嚴， 是故我歸命。

