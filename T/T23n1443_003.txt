大正新脩大藏經數位版, No. 1443 根本說一切有部苾芻尼毘奈耶

根本說一切有部苾芻尼毘奈耶卷第三


自取於地上、 或在空中墮、
氈乘及營田、 輸稅并無足、
旃荼羅世羅、 總收於十事。


自取不與取、 盜心他掌物、
及作他物想， 有三五不同。
復有四四殊、 并二五差別，
斯皆據重物， 隨處事應知。


若在於地上、 或時在器中、
或復在場篅、 田處諸根藥。


屋等處有三、 鳥物復三種、
禁呪取伏藏， 此有三不同。


若物在氈席、 或於石板等、
華果奇妙樹， 隨處事應知。


若物在鞍韀、 及象馬車輿、
肥瘦與隨處、 偷船事差別。


營田有三種、 船有三種殊、
鵞鴈及池花、 獵魚并盜水、
弟子教賊處， 三種事不同。


無足及二足、 四足并多足，
若盜如是類， 輕重准應知。


稅物持寄他， 持他物前去，
不受便強著， 為父母持行。
又為三寶故， 與直後均分，
衣主為持將， 令他染不染。
將稅入小門， 總奪商人物，
此頌攝緣起， 如苾芻律明。

