大正新脩大藏經數位版, No. 1321 佛說施餓鬼甘露味大陀羅尼經

施餓鬼甘露味陀羅尼神呪經


是陀羅尼門， 諸佛先已說，
我今亦演說， 饒益人天故。
若人信樂者， 聞持如此呪，
汝聽其功德， 我今當略說：
若於千億劫， 廣造不善業，
誦持此呪故， 七日能令淨；
菩薩於億劫， 積集諸福德，
誦持此呪故， 七日能令勝。
當知諸佛法， 方便不思議，
得者乃能知， 佛言無有二。


大悲觀世音， 迦陵頻伽音，
以眾巧言辭， 開示甘露法。
為欲悉摧伏， 廣大業山故，
以此方便門， 慇懃付屬我。
我依佛嚴教， 堪能廣流布，
唯願法中生， 草復以為盧。

