大正新脩大藏經數位版, No. 245 佛說仁王般若波羅蜜經

佛說仁王般若波羅蜜經卷下


劫燒終訖， 乾坤洞燃。 須彌巨海，
都為灰焬， 天龍福盡， 於中彫喪。
二儀尚殞， 國有何常。 生老病死，
輪轉無際， 事與願違， 憂悲為害。
欲深禍重， 瘡疣無外， 三界皆苦，
國有何賴。 有本自無， 因緣成諸，
盛者必衰， 實者必虛。 眾生蠢蠢，
都如幻居， 聲響俱空， 國土亦如。
識神無形， 假乘四蛇， 無明寶象，
以為樂車。 形無常主， 神無常家，
形神尚離， 豈有國耶！

