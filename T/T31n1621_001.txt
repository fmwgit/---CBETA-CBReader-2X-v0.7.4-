大正新脩大藏經數位版, No. 1621 掌中論

掌中論一卷


於繩作蛇解， 見繩知境無，
若了彼分時， 知如蛇解謬。


諸有假設事， 詳觀自性時，
從他皆假名， 乃至世俗境。


無分非見故， 至極同非有，
但由惑亂心， 智者不應執。


妄有非實故， 與所見不同，
由境相虛妄， 能緣亦非有。


斯皆是假設， 善覺者能知，
智人斷煩惱， 易若除蛇怖。


智人觀俗事， 當隨俗所行，
欲求煩惱斷， 要明真勝義。

