大正新脩大藏經數位版, No. 2055 玄宗朝翻經三藏善無畏贈鴻臚卿行狀

玄宗朝翻經三藏善無畏贈鴻臚卿行狀


釋宮尊種 龍扶出池 捨位成道
為人天師 度微塵眾 行甘露慈
風清熱惱 月破昏疑 法本不生
我今無得 隨方演教 聿來中國
帝后承迎 天花滿裓 歡喜園中
唯聞瞻蔔 百千萬億 調伏其心
灌頂自昔 聲聞現今 山王高妙
海月圓深 示滅非滅 空悲鶴林
伊水西山 冥冥石室 金棺已閉
式瞻元日 雙寶紹明 教尊言密
歸我法者 因權悟實

