大正新脩大藏經數位版, No. 627 文殊支利普超三昧經

文殊師利普超三昧經卷中


斯者眾生尊！ 福田無有上；
當供俱供養， 施此祚無量。


今我無異花， 亦無雜澤香；
斯聖無等倫， 當何以供養？


當以此供養， 無上之福田；
何所明智者， 見斯有所悋？


具供養正覺， 度汎湍江波；
脫無量志意， 住于平等法。


其在世尊傍， 右面大聲聞；
智慧尊第一， 吾誓願如斯！


猶如世尊傍， 左面大聲聞；
神足超最尊， 吾誓願如斯！


如今者如來、 至真等正覺！
普見一切達！ 猶若師子步。
炤燿大眾會， 吾身誓若斯！
三界尊第一， 度脫諸十方。

