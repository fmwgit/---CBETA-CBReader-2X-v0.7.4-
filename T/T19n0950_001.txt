大正新脩大藏經數位版, No. 950 菩提場所說一字頂輪王經

菩提場所說一字頂輪王經卷第一


若復智修行， 最勝真言王，
則成為菩提， 獲地位不疑，
為不生不滅。 持此佛頂者，
無有等威德， 不思儀色力，
三世無與等。 眾生身界異，
成就佛頂人， 無有等同者。
若帝釋自身、 或餘威德天、
一切世界中， 欲界大力者，
見修頂輪人， 若不起承迎，
頭破作七分， 猶如蘭香梢。
自在及帝釋、 水天、俱尾羅、
藥叉大威德， 奪彼光萎悴，
千光而熾盛， 照曜於諸天。

