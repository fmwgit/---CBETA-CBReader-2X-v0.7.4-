大正新脩大藏經數位版, No. 380 大悲經

大悲經卷第五


為於二種義， 應聽佛所說，
一切漏行盡， 近聖成菩提。
若有說法者， 及聽佛正法，
二俱得福多， 能建諸仙幢。


善哉妙丈夫， 得見增諸智，
若有斷疑者， 令凡得明慧。
見聖者得樂、 共居亦得樂，
不見諸凡愚， 如常有樂者。


我已說正道， 拔諸無智箭，
汝今應勤修， 諸佛所說法。
為淨諸見故， 除此更無道，
修者得解脫， 能斷諸魔縛。
若能修此行， 如佛之所說，
能度一切苦， 得滿諸佛願。

