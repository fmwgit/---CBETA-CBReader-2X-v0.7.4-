大正新脩大藏經數位版, No. 2024 禪關策進

禪關策進


如鑽燧取火。 未出而數息。 火勢隨至滅。
懈怠者亦然。


以心繫心。 以心住心。 心專一故。 次第無間。 得定心故。
心常寂靜。


堅求至道。 曉夕亡疲。 不向外求。 虛襟澄慮。 密室靜坐。
端拱寧神。


莫只忘形與死心。 此箇難醫病最深。 直須提起吹毛利。
要剖西來第一義。 瞠却眼兮剔起眉。
反覆看渠。渠是誰。 若人靜坐不用功。 何年及第悟心空。


禪思比丘。 無他想念。 惟守一法。 然後見心。


至心精進。 求道不止。 會當剋果。 何願不遂。

