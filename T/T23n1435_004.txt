大正新脩大藏經數位版, No. 1435 十誦律

十誦律卷第四


妄語墮地獄， 作之言不作；
是二俱相似， 後皆受罪報。
夫人處世間， 斧在口中生；
以是自斬身， 斯由作惡言。
應呵而讚歎， 應讚而呵罵；
口過故得衰， 衰故不受樂。
如奄失財利， 是衰為尠少；
惡心向善人， 是衰重於彼。
尼羅浮地獄， 其數有十萬；
阿浮陀地獄， 三千六及五。
惡心作惡口， 輕毀聖人故；
壽終必當墮， 如是地獄中。

