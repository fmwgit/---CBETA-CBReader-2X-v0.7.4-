大正新脩大藏經數位版, No. 190 佛本行集經

佛本行集經卷第十六


汝等婇女輩， 大有方便力，
巧能幻惑他， 善示汝境界。
假使離慾人， 真正諸仙等，
得見於汝者， 必應生慾心。
況復此太子， 觀汝等娛樂，
不能行五慾， 終無有是處。


我略說友相， 惡諫善勸行，
厄難相救濟， 是名真善友。


婦人敬是樂， 敬為樂最上，
無敬唯有色， 如樹無有花。


世榮雖快樂， 有生老病死，
此四種若無， 我心誰不樂？


生老病死法， 住此生老病，
若住生樂心， 共鳥獸無異。


世間不淨眾惑迷， 無過婦人之體性，
衣服瓔珞莊嚴故， 愚癡是邊生慾貪。
有人能作如是觀， 如幻如夢非真實，
速捨無明勿放逸， 必得解脫功德身。

