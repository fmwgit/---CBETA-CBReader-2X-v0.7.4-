大正新脩大藏經數位版, No. 833 第一義法勝經

第一義法勝經


人主！甚希有， 速示諸世間，
本未曾有此。 魔軍隱不現，
迭相瞻說言： 此事甚希有。
我何因來此？ 為令破壞故。
我仙今非仙， 身瘦唯有皮，
老乾無有樂， 不得此神通。
現神通不說， 除佛法棘刺。
佛弟子朝喜， 尊作佛法主，
眾生希有想， 心清淨歡喜。
諸天眾皆言： 願得佛。人主！
此眾會中住， 文殊師利嚮，
無量佛弟子， 相隨在此會。
此文殊師利， 已多佛供養，
佛於此大眾， 現種種神通。
此是何法相？ 牟尼欲何為？
此眾有疑心， 願愍眾生說。


朝日釋迦子， 放光照十方，
此非無因緣， 唯願為我說。
見人主奮迅， 此眾皆生疑；
亦有歡喜意， 清淨心悕望。
或有人合掌， 或有言善哉，
唯願如來說， 除斷眾生疑。
空中帝釋王、 梵王世界主，
心皆生歡喜， 讚歎實功德。
諸天虛空中， 雨種種妙華，
多有諸音樂， 不擊自然鳴。

