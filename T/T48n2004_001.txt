大正新脩大藏經數位版, No. 2004 萬松老人評唱天童覺和尚頌古從容庵錄

萬松老人評唱天童覺和尚頌古從容庵錄一

織成古錦含春象大巧若拙 無柰東君漏泄何陰陽無曲狥節氣不相饒

一段真風見也麼莫教飃入眼特地出還難 綿綿化母理機梭參差蹉了交綹

眉底一雙寒碧眼不曾趁蛇蜉隊 看經那到透牛皮過也
明白心起曠劫威音前一箭 英雄力破重圍射透兩重關
妙圓樞口轉靈機何曾動著 寒山忘却來時路暫時不住如同死人
拾得相將携手歸須是當鄉人

雲犀玩月璨含輝暗通一線文彩已彰 木馬游春駿不羈百花叢裏過一葉不沾身

只管村歌社飲窮鬼子快活不徹也 那知舜德堯仁始成忠孝

太平治業無象旄頭星現也未 野老家風至淳爭如我這裏種田博飯喫


癡兒刻意止啼錢堪作何用 良駟追風顧影鞭踢起便行
雲掃長空巢月鶴樹下底一場懡 寒清入骨不成眠開眼作夢

利刀斬斷俱亡像消得龍王多少風 千古令人愛作家有一人不肯
此道未喪死猫兒頭堪作何用 知音可嘉不道無只是少
鑿山透海兮唯尊大禹功不浪施 鍊石補天兮獨賢女媧闕一不可
趙州老有生涯信手拈來無不是 草鞋頭戴較些些且信一半
異中來也還明鑒衲子難謾 只箇真金不混沙是真難滅

兩堂雲水盡紛拏有理不在高聲 王老師能驗正邪明鏡當臺物來斯鑑

枯龜喪命因圖象靈鬼靈神返遭羅網 良駟追風累纏牽驟風驟雨不免韁
勘破了老婆禪幾箇男兒是丈夫 說向人前不直錢知根不聖

年老成精不謬傳切忌魔魅人家男女 趙州古佛嗣南泉鎮州端的出大蘿蔔

掃彼門庭誰有力拂迹成痕欲隱彌露 隱人胸次自成情心疑生暗鬼
船橫野渡涵秋碧死水浸却 棹入蘆花照雪明住岸却迷人
串錦老漁懷就市著本圖利 飄飄一葉浪頭行隨流得妙

森羅萬象許崢嶸聽他何礙汝識得不為冤 透脫無方礙眼睛閃捧著榾桗

種田博飯家常事不可別有 不是飽參人不知要知作麼
參飽明知無所求更須請益天童一遍 子房終不貴封侯也是靈龜曳尾
忘機歸去同魚鳥隨流得妙 濯足滄浪煙木秋受用不盡

宗說般般盡強為今日不著便 流傳耳口便支離眾僧莫怪

是須記取南山語貴人多忘 鏤骨銘肌共報恩恨心不捨

老覺情多念子孫婆心太切 而今慚愧起家門三十年不少鹽醋

失不迴頭而墮甑已往不咎 寥寥冷坐少林老不歇心
默默全提正令猶自說兵機 秋清月轉霜輪高著眼看
河淡斗垂夜柄誰敢承攬 繩繩衣鉢付兒孫莫妄想
從此人天成藥病天行已過使者須知

廓然無聖一迴飲水一迴著噎 來機逕庭面赤不如語直 得非犯鼻而揮斤好手手中誇好手

丈六金身功德聚不審 等閑携手入紅塵逢場作戲
未嫌伎倆不如人面無慚色

百草頭上無邊春夾山猶在 信手拈來用得親入荒田不揀
塵中能作主一朝權在手 化外自來賓看取令行時 觸處生涯隨分足不從人得

必也其誰莫是天童麼 白頭黑頭兮克家之子一窰燒就
有句無句兮截流之機更使溈山笑轉新 堂堂坐斷舌頭路一死不再活
應笑毘耶老古錐只得一橛

藥之作病胡人飲乳返怪良醫 鑒乎前聖師多脈亂 病之作醫以藥下藥以毒去毒

不落不昧商量也頑涎不斷 依前撞入葛藤窠纏腰繳脚
阿呵呵堪笑堪悲 會也麼按牛頭喫草 若是爾灑灑落落如蟲禦木
不妨我哆哆和和偶爾成文 神歌社舞自成曲拍拍是令
拍手其間唱哩囉細末將來

一尺水。一丈波幸自河清海晏 五百生前不奈何早知今日事。悔不慎當初

心心相印販私鹽漢 祖祖傳燈鑿壁偷光 夷平海嶽。拳倒黃鶴樓踢飜鸚鵡洲
變化鵾鵬翻手是雲覆手是雨 只箇名言難比擬猶嫌少在
大都手段解飜騰正法眼藏猶在

信衣半夜付盧能賊兒賊智 攪攪黃梅七百僧上梁不正
臨際一枝正法眼半明半暗全在今朝 瞎驢滅却得人憎。心甜口苦

眉底著眼兮。渠得便宜佯打不知

覿面來時作者知昧者不覺 可中石火電光遲已過新羅
輸機謀主有深意埋兵掉鬪 欺敵兵家無遠思深入虜庭
發必中慣得其便 更謾誰并贜捉獲 腦後見腮兮。人難觸犯曾經蛇咬

難兄難弟頭高頭低 縱也彼既臨時翻手是雲 奪也我何特地覆手是雨
金錫一振太孤標脫塵離俗 繩床三遶閑游戲因行掉臂
叢林擾擾是非生矮子看戲 想像髑髏前見鬼家有白澤之圖必無如是妖怪

是與不是細腰鼓子兩頭打 好看棬刺頭在裏許了也 似抑似揚手擡手捺

