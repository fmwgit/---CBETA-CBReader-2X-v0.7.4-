大正新脩大藏經數位版, No. 1823 俱舍論頌疏

俱舍論頌疏論本第八


地獄傍生鬼 人及六欲天
名欲界二十 由地獄洲異
此上十七處 名色界於中
三靜慮各三 第四靜慮八
無色界無處 由生有四種
依同分及命 令心等相續


於中地獄等 自名說五趣
唯無覆無記 有情非中有


身異及想異 身異同一想
翻此身想一 並無色下三
故識住有七 餘非有損壞


應知兼有頂 及無想有情
是九有情居 餘非不樂住


四識住當知 四蘊唯自地
說獨識非住 有漏四句攝


於中有四生 有情謂卵等
人傍生具四 地獄及諸天
中有唯化生 鬼通胎化二


死生二有中 五蘊名中有
未至應至處 故中有非生


如穀等相續 處無間續生
像實有不成 不等故非譬
一處無二並 非相續二生
說有健達縛 及五七經故

