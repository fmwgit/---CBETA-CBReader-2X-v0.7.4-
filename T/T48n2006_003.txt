大正新脩大藏經數位版, No. 2006 人天眼目

人天眼目卷之三終


不立功勳坐廟堂。 群臣何敢望清光。 潭潭禁殿尊嚴甚。
寂寞無人夜未央君。


文經武緯定中華。 遍歷階梯贊國家。 功業已隆加九錫。
與君神氣看些些臣。


位尊九五不曾居。 常與群臣共一途。 深隱後宮天下治。
免教夷狄望來蘇君視臣。


念念輸忠不敢欺。 頭頭奉重丈夫兒。 看君千里長安道。
玉鐙皆趣闕下歸臣向君。


臣主相忘古殿寒。 萬年槐樹雪漫漫。 千門坐掩靜如水。
只有垂楊舞翠烟君臣道合。


無中有路透長安。 劫外靈枝孰敢攀。 寶殿苔生尊貴重。
三更紅日黑漫漫總頌。


三更初夜月明前。 莫怪相逢不相識。
隱隱猶懷昔日嫌。


失曉老婆尋古鏡。 分明覿面更無他。
休更迷頭猶認影。


無中有路出塵埃。 但能不觸當今諱。
也勝前朝斷舌才。


兩刃交鋒要迴避。 好手還同火裏蓮。
宛然自有衝天氣。


不落有無誰敢和。 人人盡欲出常流。
折合終歸炭裏坐。


半夜澄潭月正圓。 文殊匣裏青蛇吼。
驚得毘盧出故園一作故關。


演若玉容迷古鏡。 可笑騎牛更覓牛。
寂然不動毘盧印。


鳳竹龍絲坐釣臺。 高僧不觸當今諱。
藏却花冠笑一回。


鰲怒龍奔九江沸。 張騫尋得孟津源。
推倒崑崙絕依倚。


龍旗排出御街早。 略開仙仗鳳樓前。
尋常却諱當今號。


金剛寶劍拂天開。 一片神光橫世界。
晶輝朗耀絕纖埃。


看取法王行正令。 七金千子總隨身。
猶自途中覓金鏡。


霹靂機鋒著眼看。 石火電光猶是鈍。
思量擬議隔千山。


三歲金毛爪牙備。 千妖百怪出頭來。
哮吼一聲皆伏地。


大顯無功休作造。 木牛步步火中行。
真箇法王妙中妙。


空劫迢迢本寂然。 金剛際下翻筋斗。
掌上靈機遍大千。


浩浩塵中劫清淨。 臨岐撒手便回途。
無影堂前提正令。


頂後圓光耀古臺。 雖然照徹人間世。
不犯鋒鋩絕點埃。


妙用縱橫休擬議。 始終交戰自玄玄。
壁立神鋒皆猛利。


格外明機長節操。 了知萬彙不能該。
誰能更守於玄奧。


丫角崑崙空裏眠。 石女機梭聲軋軋。
木人舞袖出庭前。


澄潭印出桂輪影。 人人盡向影中圓。
影滅潭枯誰解省。


火裏蓮花朵朵開。 根苗豈是尋常物。
大用非同應世材。


交互機鋒絕忌諱。 丈夫彼彼逞英雄。
點著不來成粉碎。


銕牛喫盡欄邊草。 却問牧童何處居。
指點東西得一寶。


霽碧星河冷浸天。 夜半木童敲月戶。
暗中驚破玉人眠。


海雲依約神仙頂。 婦人鬂髮白垂絲。
羞對秦臺寒照影。


月夜長鯨蛻甲開。 大背摩天振雲翼。
翔遊鳥道難該。


覿面不須相忌諱。 風化無傷的意玄。
光中有路天然異。


斗柄橫斜天未曉。 鶴夢初醒露葉寒。
舊巢飛出雲松倒。


混沌初分半夜前。 轉側木人驚夢破。
雪蘆滿眼不成眠。


寶月團團金殿冷。 當明不犯暗抽身。
回眸影轉西山頂。


帝命傍分展化才。 杲日初升沙界靜。
靈然曾不帶纖埃。


長安大道長遊戲。 處處無私空合空。
法法同歸水歸水。


白雲斷處家山好。 撲碎驪龍明月珠。
崑崙入海無消耗。


聖主繇來法帝堯。 御人以禮曲龍腰。 有時鬧市頭邊過。
到處文明賀聖朝。


淨洗濃粧為阿誰。 子規聲裏勸人歸。 百草落盡啼無盡。
更向亂山深處啼。


枯木花開劫外春。 倒騎玉象趁麒麟。 而今高隱千峯外。
月皎風清好日辰。


眾生諸佛不相侵。 山自高兮水自深。 萬別千差明底事。
鷓鴣啼處百花新。


頭角纔生已不堪。 擬心求佛好羞慚。 迢迢空劫無人識。
肯向南詢五十三大慧既說功勳五位。乃云。爾道。他古人意果如是乎。若只如此。有甚奇特。只是口傳心授底葛藤。既不如是目道古人意作麼生。


白衣雖拜相。 此事不為奇。 積代簪纓者。
休言落魄時。


○正宮初降日。 玉兔不能離。 未得無功旨。
人天何太遲。


●混然藏理事。 朕兆卒難明。 威音王未曉。
彌勒豈惺惺。


貴胤生時輪擬空。 玎璫玉珮處東宮。 月堂照處朝君父。
直扣堯階却借功。


學問詩書德行全。 金門投策紫薇班。 台星不自離蓑釣。
爭得寅昏奉聖顏。


貧來今日極清虛。 悲喜寥寥一物無。 便欲升為九苞鳳。
依稀雲樹月巢孤。


帝命傳來下九天。 禁城中外化親宣。 回途復妙持金印。
正令曾無一字傳。


鳳勢龍驤大丈夫。 天然尊貴六宮殊。 苔封古殿無人到。
造次凡流識得無。


到處相逢元不識。 有時不識却相逢。 師襄無目還如見。
師曠能聰恰似聾向。


金針密密綉鴛鴦。 錦縫綿綿玉線長。 挂向春園人不識。
引他蜂蝶過來忙奉。


顏生陋巷不堪憂。 終日如愚樂自繇。 謾說坐忘為益矣。
累他尼父一場愁功。


淮南道士著真紅。 勿謂情忘色是空。 醮罷玉壇移斗柄。
步虛一曲對春風共功。


漢高初起沛豐間。 三尺龍泉帝業安。 待得叔孫成禮樂。
元來不共汝同盤功功。


紛然作息同。 銀盌裏盛雪。 若欲異牯牛。 與牯牛何別。
。


天下溪山絕勝幽。 誰能把手共同遊。 回頭忽聽杜鵑語。
笑指白雲歸去休見。


昔年曾作參玄客。 遍扣玄關窮要脈。 更闌墨汁污皂衫。
說向他人口門窄情。


木人嶺上輕開口。 石女溪邊暗點頭。 堪笑當年李太白。
夜來還宿釣漁舟語。


（一）剎剎塵塵處處談。 不勞彈指善財參。 空生也解通消息。
花雨巖前鳥不芙蓉。


（六）如如寂滅似無情。 一句從來本現成。 舌運廣長元不間。
雪峯相見望州亭自得。


古佛巍巍體廣長。 交光絲網剎塵彰。 也知不費娘生舌。
巖桂庭花善舉揚古德。


（二）日炙風吹草裏埋。 觸他毒氣又還乖。 暗地忽然開死口。
長安依舊絕人來芙蓉。


（七）金鞭遙指玉堂寒。 驚起將軍夜出關。 三尺鏌鎁清四海。
攙旗一掃絕癡頑自得。


死蛇打殺露霜牙。 無底籃盛臭莫加。 既是善呼須善遣。
觸他毒氣喪渾家古德。


（三）死中得活是非常。 密用還他別有長。 半夜髑髏吟一曲。
氷河發焰却清涼芙蓉。


（八）宮漏沈沈夜色深。 燈殘火盡絕知音。 木人位轉玉繩曉。
石女夢回霜滿襟自得。


功齊功化旨何深。 豈使膏肓便陸沈。 父子不傳真祕訣。
解針枯骨作龍吟古德。


（九）銕牛無角臥山坡。 鞭起如飛見也麼。 鬧市橫騎人不會。
擡眸鷂子過新羅自得。


乾闥婆王鼓似雷。 靈山獻樂未空回。 海波洶洶須彌震。
何妨銕鋸舞三臺古德。


（五）一法元無萬法空。 箇中那許悟圓通。 將謂少林消息斷。
桃花依舊笑春風。


（十）寶劍橫斜天未曉。 洗清魔佛逼人寒。 匣中隱隱生光處。
衲子徒將正眼看。


（十一）清虛大道長安路。 往復何曾有間然。 暗去明來鋒不露。
渠儂初不墮中邊。


（十二）巖房闐寂冷如氷。 妙得真符處處靈。
轉側無依功就位。 回頭失却楚王城。


（十三）五天皎皎玉輪孤。 一點光明分鑑湖。 閑步却來遊幻海。
十方沙界大毘盧。


（十四）白額深藏烟霧昏。 異中來也自驚群。 草深直下無尋處。
觸著輕輕禍到門。


（十五）樓閣千家月。 江湖萬里秋。 蘆花無異色。
白鳥下汀洲。


（十六）洞下門庭理事全。 白雲巖下莫安眠。 縱饒枯木生花去。
反照荒郊不直錢。


無影林中鳥不棲。 空階密密向邊遲。 寒巖荒草何曾綠。
正坐堂堂失路迷。


白牛雪裏覓無蹤。 功盡超然體浩融。 月影蘆花天未曉。
靈苗任運剪春風。


髑髏識盡勿多般。 狗口纔開落二三。 日用光中須急薦。
青山只在白雲間。


十七蘋末風休夜未央。 水天虛碧共秋光。 月船不犯東西岸。
須信篙人用意良。


十八六戶虛通路不迷。 太陽影裏不當機。 縱橫妙展無私化。
恰恰行從鳥道歸。


十九識盡甘辛百草頭。 鼻無繩索得優游。 不知有去成知有。
始信南泉喚作牛。


二十霜重風嚴景寂寥。 玉關金鎖手慵敲。 寒松盡夜無虛籟。
老鶴移棲空月巢。


五位參尋切要知。 絲毫纔動即相違。 金剛透匣誰能用。
惟有那吒第一機。 舉目便令三界靜。
振鈴還使九天歸。 正中妙叶通回互。
擬議鋒鋩失却威總頌。


偏中歸正極幽玄。 正去偏來理事全。 須知正位非言說。
朕兆依稀屬有緣。 兼至去來興妙用。
到兼何更逐言詮。 出沒豈能該世界。 蕩蕩無依鳥道玄。


子時當正位。 明正在君臣。 未離兜率界。 烏雞雪上行。


⊙焰裏寒氷結。 楊花九月飛。 泥牛吼水面。 木馬逐風嘶。


天然貴胤本非功不假修證本自圓成
德合乾坤育勢隆本自尊貴中來
始末一期無雜種本無雜念
分宮六宅不他宗六根唯以一機軸
上和下睦陰陽順前後一際
共氣連枝器量同始終無二
欲識誕生王子父須知向上更有一人在
鶴騰霄漢出銀籠千聖不傳


苦學論情世不群有修有證
出來凡事已超倫雖有修有證。本自尊貴中來
詩成五字三冬雪染污不得
筆落分毫四海雲不守住
萬卷積功彰聖代大功修證
一心忠孝輔明君知有向上人。始得奉重
鹽梅不是生知得修證還同
金榜何勞顯至勳不假修證。不待功勳


久棲巖嶽用功夫有修有證
草榻柴扉守志孤直是不待功勳。一塵不染
十載見聞心自委方全肯重
一身冬夏衣縑無赤灑灑乾剝剝
澄凝愁看三秋思一塵不染
清苦高名上哲圖學者可以為王尊貴之事
業就巍科酬極志本業成就
比來臣相不當途雖然如是。功勳不犯


傍分帝化為傳持分佛列祖
萬里山河布政威正令當行
紅影日輪凝下界從尊貴中來
碧油風冷暑炎時正布威時。誰敢犯令
高低豈廢尊卑奉知有底如解奉重
五袴蘇途遠近知為甦塗炭也
妙印手持煙塞靜誰敢當頭
當陽那肯露纖機終始功勳不犯


九重深密復何宣無言無說正令當行
挂弊繇來顯妙傳曲為今時
祇奉一人天地貴奉重內生王子父
從他諸道自分權雖然言一用。要在一機軸
紫羅帳合君臣隔入他無異相。體知同一國
黃閤簾垂禁制全天下音成正令當行
為汝方隅官屬戀正是幼生子
遂將黃葉止啼錢不免權此問


有聞皆無聞。 有見元無物。 若斷聲色求。 木偶當成佛隨。


生在帝王家。 那復有尊貴。 自應著珍御。 顧見何驚異尊貴。


著起破襴衫。 脫下娘生袴。 信步入荒草。 忘却長安路秦樓歌夜月。
魏闕醉春風。 家國傾亡後。
鄉關信不通隨獨坐孤峯頂。 輪蹄絕往還。
可憐一雙足。 曾不到人間尊貴雲不戀青山。
鏡不籠妍醜。 未透鬼門關。 逐處成窠臼總。


頭角混泥塵。 分明露此身。 綠楊芳草岸。 何處不稱尊。


猿啼霜夜月。 花笑沁園春。 浩浩紅塵裏。 頭頭是故人。


畫堂無鎖鑰。 誰敢跨其門。 莫怪無賓客。 從來不見人。


昨夜荒村宿。 今朝上苑遊。 本來無位次。 何處覓蹤繇。

交互明中暗。 功齊轉覺難。 力窮忘進步。

金鍼雙鎖備。 挾路隱全該。 寶印當空妙。 重重錦縫開敲唱雙行。
金鎖網鞔鞔金鎖玄路。 理事俱不涉。
回照絕幽微。 背風無巧拙。 電火爍難追三不墮凡聖。又曰理事不涉。


莫行心處路。 不挂本來衣。 何須正任麼。 切忌未生時。


（四）不落宮商調。 誰人和一場。 伯牙何所措。 此曲舊來長。


荊棘叢生三二五。 烟雲罩徑孰能尋。 烏雞冐雨衝陽焰。
赤蝀穿樓和啞啞當音厄笑語聲。易曰笑言啞啞。赤蝀穿樓和啞音。此無語中有語也。人多作瘖啞之啞非也音。
廣澤蘆花藏雪密。 收綸釣艇弄灣深。
當軒黯黯無秦鏡。 散髮斜眉下翠岑。

