大正新脩大藏經數位版, No. 1597 攝大乘論釋

攝大乘論釋卷第六


人趣諸有情， 處數皆無量，
念念證等覺， 故不應退屈。
諸淨心意樂， 能修行施等，
此勝者已得， 故能修施等。
善者於死時， 得隨樂自滿，
勝善由永斷， 圓滿云何無？


現前自然住， 安立一切相，
智者不分別， 得最上菩提。


法補特伽羅， 法義略廣性，
不淨淨究竟， 名所行差別。


名事互為客， 其性應尋思，
於二亦當推， 唯量及唯假。
實智觀無義， 唯有分別三，
彼無故此無， 是即入三性。


菩薩於定位， 觀影唯是心，
義想既滅除， 審觀唯自想。
如是住內心， 知所取非有，
次能取亦無， 後觸無所得。


福德智慧二資糧， 菩薩善備無邊際，
於法思量善決已， 故了義趣唯言類。
若知諸義唯是言， 即住似彼唯心理，
便能現證真法界， 是故二相悉蠲除。
體知離心無別物， 由此即會心非有，
智者了達二皆無， 等住二無真法界。
慧者無分別智力， 周遍平等常順行，
滅依榛梗過失聚， 如大良藥消眾毒。
佛說妙法善成立， 安慧并根法界中，
了知念趣唯分別， 勇猛疾歸德海岸。

