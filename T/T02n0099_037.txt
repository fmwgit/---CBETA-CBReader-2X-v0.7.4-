大正新脩大藏經數位版, No. 99 雜阿含經

雜阿含經卷第三十七


樂覺所覺時， 莫能知樂覺，
貪欲使所使， 不見於出離。
苦受所覺時， 莫能知苦受，
瞋恚使所使， 不見出離道。
不苦不樂受， 等正覺所說，
彼亦不能知， 終不度彼岸。
若比丘精勤， 正智不傾動，
於彼一切受， 黠慧能悉知。
能知諸受已， 現法盡諸漏，
依慧而命終， 涅槃不墮數。


智慧多聞者， 非不覺諸受，
若於苦樂受， 分別諦明了。
當知堅固事， 凡夫有昇降，
於樂不染著， 於苦不傾動。
知受不受生， 依於貪恚覺，
斷除斯等已， 其心善解脫。
繫念緣妙境， 正向待終期，
若比丘精勤， 正智不傾動。
於此一切受， 慧者能覺知，
了知諸受已， 現法盡諸漏。
依慧而命終， 涅槃不墮數。


少有修善人， 能度於彼岸，
一切眾生類， 駈馳走此岸。
於此正法律， 觀察法法相，
此等度彼岸， 摧伏死魔軍。

