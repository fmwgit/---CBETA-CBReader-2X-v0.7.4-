大正新脩大藏經數位版, No. 1244 毘沙門天王經

毘沙門天王經


假使有日月， 從空墮於地，
或大地傾覆， 寧有如是事，
不應生少疑； 此法易成就，
不假於齋戒， 利益貧匱者，
一切人恭敬， 乃至壽命盡，
毘沙門加持， 遠離諸厄難，
藥叉將衛護， 常隨受持者。
若能持是教， 諸願悉成就，
迅疾如射箭。 諸王敬彼人，
獲得無盡寶， 千俱胝藥叉，
衛護持誦者， 能滿諸勝願，
解脫諸惡趣。 若見毘沙門，
俱尾羅財施， 獲得大智慧，
乃至天眼通， 壽命俱胝歲。
若人殷重心， 愛敬此教法，
應當求成就， 決定無有疑。
今此護身法， 多聞天所說，
由此加持故， 真言上悉地。
即誦護身明：

