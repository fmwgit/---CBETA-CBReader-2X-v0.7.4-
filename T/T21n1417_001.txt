大正新脩大藏經數位版, No. 1417 佛說壞相金剛陀羅尼經

佛說壞相金剛陀羅尼經


罪業咸清淨， 盡除一切苦，
諸經之根本， 莊嚴妙德相。
有情諸損根， 命盡及夭橫，
值遇不豐饒， 并諸天棄背，
親友返憎害， 觸惱婆羅門，
撓害不和睦， 財乏并擾惱，
憂慼苦逼迫， 逢難貧困苦，
惡星曜呪詛， 被諸魔侵害，
由姙懷憂慼， 夢見不吉祥，
沐浴皆清淨， 應聽最勝經。
若有淨善心， 著諸淨潔衣，
依佛甚深行， 受持此經者，
由是威神力， 是彼諸有情，
所有病苦等， 悉令盡消滅，
福壽皆增益， 遠離諸罪垢。
珠芥香蔓草， 無瑕寶栴檀，
玉金剛杵花， 閻淨水金瓶，
或以銀為瓶， 繫淨綵盈滿，
數念二十一， 或滿百八遍，
壞相金剛呪， 國王常沐浴。

