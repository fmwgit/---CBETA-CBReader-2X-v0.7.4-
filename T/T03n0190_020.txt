大正新脩大藏經數位版, No. 190 佛本行集經

佛本行集經卷第二十


乾陟汝馬速疾行， 將我詣彼還迴返，
我無子故命難活， 如重病人不得醫。


太子應受如是業， 王當念昔私陀言，
記彼不貪天轉輪， 寧樂人間五欲樂。


菩薩象王師子行， 除捨妙衣及瓔珞，
直著袈裟麁法服， 身猶威耀彼諸仙。


或八婆娑此是一， 或二婁宿中一天，
若不此林何故光， 譬如世間日初照。


如是修習苦行時， 自有三十三天報，
苦行精進後得樂， 是故苦為諸樂因。


汝捨愛親及世樂， 行於苦行欲生天，
雖復謂言此出昇， 不覺未來還入獄。


此身動時由心轉， 應先調心莫苦身，
身如木石無所知， 何故隨心而困體？


仁來我林威德嚴， 今去忽然成曠野，
是故不應相棄背， 如人愛命莫捨身。


摩訶釋種聖王子， 善巧美語慰諸仙，
決欲前向羅邏邊， 所有諸仙還自住。


脩臂丈夫功德具， 至此聞我法非真，
欲求至極大涅槃， 背我今向阿藍所。

