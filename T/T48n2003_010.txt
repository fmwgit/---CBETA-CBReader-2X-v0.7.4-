大正新脩大藏經數位版, No. 2003 佛果圜悟禪師碧巖錄

佛果圜悟禪師碧巖錄卷第十

立雪如未休一人傳虛萬人傳實。將錯就錯。阿誰曾見爾來 何人不雕偽入寺看額。二六時中走上走下是什麼。闍黎便是

泥佛不渡水浸爛鼻孔。無風起浪 神光照天地干他什麼事。見兔放鷹

杖子忽擊著在山僧手裏。山僧不用人。阿誰手裏無 方知辜負我似爾相似。摸索不著。有什麼用處。蒼天蒼天。三十年後始得。寧可永劫沈淪。不求諸聖解脫。若向箇裏薦得。未免辜負。作麼生得不辜負去。拄杖子未免在別人手裏

木佛不渡火燒却了也。唯我能知 常思破竈墮東行西行有何不可。癩兒牽伴


萬斛盈舟信手拏 却因一粒甕吞蛇
拈提百轉舊公案 撒却時人幾眼沙

盡同雲雨去難追蒼天蒼天。也是失錢遭罪。

犀牛扇子用多時遇夏則涼遇冬則暖。人人具足。為甚不知。阿誰不曾用
問著元來總不知知則知。會則不會。莫瞞人好。也怪別人不得 無限清風與頭角在什麼處。不向自己上會。向什麼處會。天上天下。頭角重生。是什麼。無風起浪


列聖叢中作者知莫謗釋迦老子好。還他臨濟德山。千箇萬箇中難得一箇半箇
法王法令不如斯隨他走底。如麻似粟。三頭兩面。灼然能有幾人到這裏
會中若有仙陀客就中難得伶俐人。文殊不是作家。闍黎定不是 何必文殊下一槌更下一槌。又何妨。第二第三槌總不要。當機一句作麼生道。嶮。

曹溪波浪如相似弄泥團漢有什麼限。依樣畫猫兒。放行一路
無限平人被陸沈遇着活底人。帶累天下衲僧。摸索不着。帶累闍黎。出頭不得

前箭猶輕後箭深百發百中。向什麼處迴避 誰云黃葉是黃金且作止啼。瞞得小兒。也無用處

如今要見黃頭老咄。這老胡。瞎漢。在爾脚跟下
剎剎塵塵在半途脚跟下蹉過了也。更教山僧說什麼。驢年還曾夢見麼

全象全牛瞖不殊半邊瞎漢。半開半合。扶籬摸壁作什麼。一刀兩段 從來作者共名模西天四七唐土二三。天下老和尚。如麻似粟。猶自少在

無處有月波澄四海孤舟獨自行。徒勞卜度討什麼椀
有處無風浪起嚇殺人。還覺寒毛卓竪麼。打云來也 稜禪客稜禪客勾賊破家。閙市裏莫出頭。失錢遭罪
三月禹門遭點額退己讓人。萬中無一。只得飲氣吞聲

頭兮第一第二我王庫中無如是事。古今榜樣。隨邪逐惡作什麼 臥龍不鑒止水同道方知

牌中數箇字不識字底猫兒也無話會處。天下衲僧插嘴不得。只恐喪身失命
清風何處無又恁麼去也。頭上漫漫脚下漫漫。又云來也 皖戶版切明貌

金佛不渡罏燎却眉毛。天上天下唯我獨尊 人來訪紫胡又恁麼去也。只恐喪身失命

胡漢不來內外絕消息。猶較些子 全無技倆展轉沒交涉。向什麼處摸索。打破漆桶來相見
伎倆既無休去歇去。阿誰恁麼道
波旬失途勘破了也。這外道魔王。尋蹤跡不見 瞿曇瞿曇佛眼覰不見。咄
識我也無咄。勘破了也

明珠在掌上通霄漢。下徹黃泉。道什麼。四邊誵訛八面玲瓏 有功者賞多少分明。隨他去也。忽若無功時作麼生賞

堪悲堪笑天平老天下衲僧跳不出。不怕旁人攢眉。也得人鈍悶
却謂當初悔行脚未行脚已前錯了也。踏破草鞋堪作何用。一筆句下
錯錯是什麼。雪竇已錯下名言了也

禪家流漆桶。一狀領過 愛輕薄也有些子。呵佛罵祖。如麻似粟 滿肚參來用不著只宜有用處。方木不逗圓孔。闍與他同參
西院清風頓銷鑠西院在什麼處。何似生。莫道西院。三世諸佛天下老和尚。亦須倒退三千始得。於斯會得。許爾天下橫行

大唐扶得真天子可憐生。接得堪作何用。接得瞎衲僧濟什麼事
曾踏毘盧頂上行一切人何不恁麼去。直得天上天下。上座作麼生踏
鐵鎚擊碎黃金骨暢快平生。已在言前
天地之間更何物茫茫四海少知音。全身擔荷撒沙撒土

一國之師亦強名何必空花水月。風過樹頭搖 南陽獨許振嘉聲果然坐斷要津。千箇萬箇中難得一箇半箇
三千剎海夜沈沈高着眼。把定封疆。爾待入鬼窟裏去那 不知誰入蒼龍窟三十棒。一棒也少不得。拈了也。還會麼咄。諸人鼻孔被雪竇穿了也。莫錯認自己清淨法身

良工兮拂拭未歇人莫能行。直饒干將出來也倒退三千

要平不平細若蚍蜉。大丈夫漢須是恁麼 大巧若拙不動聲色。藏身露影
或指或掌看。果然這箇不是 倚天照雪斬。覷着則瞎 大冶兮磨礱不下更用煆煉作什麼。干將莫能來

