大正新脩大藏經數位版, No. 2039 三國遺事

三國遺事卷第四


航海初穿漢地雲 幾人來往挹清芬
昔年蹤迹青山在 金谷嘉西事可聞


齋罷堂前錫杖閑 靜裝爐鴨自焚檀
殘經讀了無餘事 聊塑圓容合掌看


天竺天遙萬疊山 可憐遊士力登攀
幾回月送孤帆去 未見雲隨一杖還


草原縱獵床頭臥 酒肆狂歌井底眠
隻履浮空何處去 一雙珍重火中蓮


曾向清涼夢破迴 七篇三聚一時開
欲令緇素衣慚愧 東國衣冠上國裁


角乘初開三昧軸 舞壺終掛萬街風
月明瑤石春眠去 門掩芬皇顧影空


披榛跨海冐烟塵 至相門開接瑞珍
采采雜花我故國 終南太伯一般春


淵默龍眠豈等閑 臨行一曲沒多般
苦兮生死元非苦 華藏浮休世界寬


現身澆季激慵聾 靈岳仙溪感應通
莫謂翹懃傳搭懺 作橋東海化魚龍


礙嵓遠退砥平兮 落葉飛散生明兮
覓得佛骨簡子兮 邀於淨處投誠兮


生長金閨早脫籠 儉懃聰惠自天鍾
滿庭積雪偷神簡 來放桐華最上峯


遶佛南山像逐旋 青丘佛日再中懸
解教宮井清波湧 誰識金爐一炷烟


法海波瀾法界寬 四海盈縮未為難
莫言百億須彌大 都在吾師一指端石海云

