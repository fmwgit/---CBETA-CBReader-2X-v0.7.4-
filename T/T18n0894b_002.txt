大正新脩大藏經數位版, No. 894b 蘇悉地羯羅供養法

蘇悉地羯羅供養法卷第二


歸命金剛首， 摧伏諸魔者，
具普賢眾行， 無邊功德海。
住是本有身， 無始無終寂，
妙用施諸願， 調魔滅三毒。
改却故修行， 極救諸有情，
令超生死輪， 從凡入佛地。

大悲護世尊， 導師備眾藝，
無邊功德海， 我今頭面禮。
次歎法德者：
離欲清淨法， 能除諸惡趣，
真寂第一義， 稽首依法住。
次歎僧德者：
善獲解脫道， 妙住諸覺地，
無等良福田， 我今歸命是。
次歎觀自在：
諸佛大吉祥， 圓備於尊德，
號名觀自在， 歸依常寂默。
次歎執金剛：
大力奇忿怒， 成就大明王，
調伏難降者， 歸命執金剛。


