大正新脩大藏經數位版, No. 1223 佛說無量壽佛化身大忿迅俱摩羅金剛念誦瑜伽儀軌法

大忿怒金剛童子念誦瑜伽法一卷

我今順瑜伽， 金剛頂經說，
熾盛金剛部， 西方念誦法。
若有修行者， 依此而頂受，
先於阿闍梨， 而得灌頂已。
次應擇淨處， 河泉原中，
山峯阿蘭若， 仙人得道處，
或在於僧房， 清淨廣莊嚴，
或所意樂處， 欲修悉地法，
精進而受持。 金剛諸部中，
此法甚深奧， 真言加持力，
降伏及敬愛。 想念於諸佛，
思惟於本尊， 真言力無比，
能摧大障者。 纔持真言句，
化佛從口出， 種種吉祥事，
應念而自至。 歸命無量壽！
願以功德力， 速得超悉地。
廣發弘誓願， 次應禮諸佛，
及諸大菩薩。 陳說三業罪，
我從過去世， 輪轉於生死，
今對大聖尊， 盡心而懺悔；
如先佛所懺， 我今亦如是。
無垢真言曰：



行者次應禮， 一切諸聖眾，
密言一禮拜， 所集禮智聚，
如轉一切經， 除疑心決定。
作禮真言曰：


次結開門印， 二羽金剛拳，
吽聲而舉印， 觸門警覺已，
能摧內外魔。


軍吒持水印， 定手先平舒，
禪押忍戒甲， 密明加七遍。


執持楊柳枝， 自身內外間，
淨除煩惱垢。 灑淨真言曰：


佛部半開敷， 進力輔忍願，
禪智進力下， 當心想如來。


蓮華三昧印， 十度散微屈，
檀慧禪智合， 一心應想念，
八葉觀自在。 密真言曰：


次結金剛部， 二羽反相背，
禪智檀慧鉤， 心想執金剛，
左散習密言：


護身內相叉， 忍願建如幢，
進力附如鉤， 禪智押戒方，
印五處成甲。 真言：


次當地界印， 忍戒繞方願，
入掌禪智合， 并檀慧進力，
禪智二著地。


方隅金剛牆， 前印開禪智，
側竪如牆形。


次當請本尊， 定慧內相叉，
合腕中節出， 智竪成請召。


辟除障難者， 右慧押智度，
三股形叉腰， 定拳頂上旋，
左右成結界。


網印準前牆， 禪智捻進力，
根側頂三旋， 成彼上方網。
金剛網真言：


火院慧掩定， 竪禪智右旋，
三匝成猛焰。


次結獻華座， 二羽捧蓮形，
微屈開八葉。


塗香舒定掌， 慧手握右腕。


獻華仰相叉， 風合二空附。


燒香背竪合， 禪智附進力，
側合習明句。


獻食仰相合， 微屈火風輪，
二空附風側。


燈印定為拳， 忍竪禪指捻。


虛空普供養， 金剛掌安頂，
運心周法界。


次以清雅音， 讚歎於聖尊。


次結頂髮印， 定拳進禪捻，
置頂習真言。


安坐不動搖， 等引而相應，
觀自心華內， 威光盛日輪。
吽字成獨股， 變成忿怒尊，
右直左微屈， 蹴踏於青蓮。
身色如黃雲， 髮赤直竪上，
瓔珞以嚴身， 縵跨用虎皮。
舉慧上執杵， 定下施無畏，
摧伏天魔軍， 神通力無比。
初說真言句， 五色祥雲現，
化佛遍虛空， 諸天來散華。
乾闥緊那羅， 二十八部眾，
及餘諸大仙， 恭敬合掌禮。
諦想心不亂， 金剛童子大，
身真言曰：


隨心持神契， 慧手虛心拳，
方苾於願背， 力句方便指，
方押智指背， 智押慧亦然，
頭指建如幢。 由是加持故，
能攝自在力， 無過勝上句。
隨心真言曰：


忿怒心密印， 虛合於二羽，
水交入虎口， 風鉤捻空下，
地輪竪如牙。 真實大悲心，
拔濟三塗苦， 速得成悉地。


次破不祥契， 內叉地水輪，
火屈而背甲， 風空竪契成。
經行及安寢， 存心結念時，
災障惡夢消。 次神通互用，
前印開二風， 成就金剛法，
通達自在門。 主神亂錄契，
地輪外相交， 風鉤二地輪，
火水並竪合， 二空持火峯。
纔結加持故， 天樂供養雲，
隨心成真實， 威怒定諸魔。
水交出火風， 火風屈成拳，
地空竪舉心， 密契威神力，
摧猛獸利牙， 怨魔莫能敵。
次結錄王印， 準前之亂錄，
二空捻水根， 役使於四王，
大力善神等， 震動大千界。
金剛王護身， 火屈右空押，
水持於空輪， 地苾在水背，
請召於金剛， 令得堅固身，
不壞於三界， 能護於行者。


欲治身心病， 定慧金剛拳，
風輪頭合圓， 二空安火側。
真言七遍稱， 瞋心想念時，
鬼神為障者， 摧伏而退散。


金剛歡喜印， 右羽虛心拳，
空押水風背， 檀忍舒印成，
名金剛常念。 諸天及世間，
敬愛生隨喜， 能摧內外障。
次金剛掌叉， 慧手獨股形，
願方入於掌， 智慧而散開，
旋轉舉成印。 忿怒金剛叉，
如敵戰修羅。 心真言曰：


珠合於掌中， 真言以加持。


行者念誦畢， 捧珠發大願，
結三摩地印， 入法界三昧。
修旋陀羅尼， 諸法本不生，
自性離言說， 清淨無垢染，
因業等虛空。 旋復諦思惟，
字字悟真實， 初後雖差別，
所證皆歸一。 不捨是三昧，
兼住無緣悲， 普願諸有情，
同得如是地。 出定結根本，
本明七遍已， 普供妙讚揚，
火院及結界， 頂左旋成解，
迎請向外撥， 加蘖車蘖車。
當結金剛縛， 二火如蓮形，
從心至面散， 頂上合蓮掌。
奉送真言曰：


如前再護身， 普禮諸聖眾，
隨意任經行。 略陳於護摩，
成就悉地法。 爐對曼荼羅，
相望而別作， 方圓隨所求。
半爐熾炭充， 以酥密安悉，
芥子檀薰陸， 沈蘇合白膠，
乳粥和香藥， 團為一百八。
諸法廣如經， 一呪一擲火，
本尊并薄落， 喜歡滿祈願。
復次以乳粥， 白芥子胡麻，
粳米雄黃等， 白汁木和酥，
擲爐得現驗。 使者火食法，
酥密乳酪等， 薰陸白膠香，
胡蘿蔔粳米， 求樓香沙糖，
石密柏葉等， 和擣一百八，
每團一呪擲， 入爐供使者。
諸天龍夜叉， 乾闥阿蘇羅，
四王眷屬等， 及頻那夜迦，
歡喜隨加護。 月八或十五，
常設爐供養， 種種華香食。
召集使者真言曰：


次畫本尊像， 長一尺五寸，
而作丁字立， 足踏青蓮華。
身作黃雲色， 髮赤上繚亂，
種種諸瓔珞， 環玔以嚴身，
用虎皮縵跨。 左執拔折羅，
右下施無畏， 當作極迅形。
左畫一金剛， 四臂黃雲色，
執杵輪索刀。 右兩臂使者，
一手作拳印， 次持劫鉢羅，
腰臂胯龍纏。 前俱摩羅眾，
八部眾圍繞。 上五色祥雲，
諸天散妙華， 忉利天王軍，
四王各使者， 及頻那夜迦，
皆請命奉教。 畫人淨齋戒，
像畢廣設供。
次別畫像法， 身五尺八寸，
形作紅蓮色， 眼長於二寸。
衣服赭黃色， 脚踏金蓮華，
右手拔折羅， 舉上如擬勢，
左持金蓮華。 髮少黃右旋，
獨髮籠頭冠， 髮上際二寸，
髮中立化佛。 右錫左澡鑵，
兩邊背一佛， 持錫杖金色。
聖者遶其身， 急雲五色光。
作法念誦時， 對像作遍數，
如經之所說， 悲愍於有情。
若起於忿怒， 金剛即為現，
極忿迅之身， 能令見者怖。
行者一切時， 清淨身語意。

