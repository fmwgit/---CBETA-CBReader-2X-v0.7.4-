大正新脩大藏經數位版, No. 184 修行本起經

修行本起經卷下


老則色衰， 病無光澤，
皮緩肌縮， 死命近促。
老則形變， 喻如故車，
法能除苦， 宜以力學。
命欲日夜盡， 及時可勤力，
世間諦非常， 莫惑墮冥中。
當學燃意燈， 自練求智慧，
離垢勿染污， 執燭觀道地。


是身為脆哉， 常俱四大中，
九孔不淨漏， 有老有病患。
生天皆無常， 人間老病憂，
觀身如雨泡， 世間何可樂。


觀見老病死， 太子心長歎，
人生無常在， 吾身亦當然。
是身為死物， 精神無形法，
假令死復生， 罪福不敗亡。
終始非一世， 從癡愛久長，
自此受苦樂， 身死神不喪。
非空非海中， 非入山石間，
無有地方所， 脫止不受死。


痛哉有此苦， 生老病死患，
精神還入罪， 經歷諸勤苦。
今當滅諸苦， 生老病死除，
不復與愛會， 永令得滅度。


今我不樂世， 車匿莫稽留，
使吾本願成， 除汝三世苦。


在於生死久， 騎乘絕於今，
騫特送我出， 得道不忘汝。


生死為久長， 精神經五道，
使我本願成， 當開泥洹門。


身強得病摧， 氣盛老至衰，
死亡生別離， 云何樂世間。


如令人在胎，不為不淨；
如令在淨，不為不淨污；
如令苦，不為多、無有數；
假令如是，誰不樂世者？
如令人老形，不若干變；
如令善行者，不為惡行；
如令愛別離，不為苦痛；
假令如是，誰不樂世者？
如令病瘦，無復有大畏；
如令後世，無有諸惡對；
如令墮地獄，無有苦痛；
假令如是，誰不樂世者？
如令年少形，不變壞者；
如令所不可，不以著心；
如令死至時，無有眾畏；
假令如是，誰不樂世者？
如令愚癡，不以為厚冥；
如令瞋恚，不為強怨家；
如令五樂心，不為染惡；
假令如是，誰不樂世者？
如令不與，諸癡人共居；
如令眾癡法，自遠離人；
如令諸癡人，無有思想；
假令如是，誰不樂世者？
如令諸惡種，不若干輩；
如令諸惡，盡滅自離人；
如令諸惡念，無有思想；
假令如是，誰不樂世者？
如令世間惡，為最尊上；
如令惡行已，滅不復生；
如令諸惡行，盡無有實；
假令如是，誰不樂世者？
如令諸天，食福常不動；
如令世人，壽命得常存；
如令諸處所，不為行趣；
假令如是，誰不樂世者？
如令諸蔭蓋，不為怨家；
如令諸六入，無有苦惱；
如令一切世間，為不苦；
假令如是，誰不樂世者？


日王初出時， 在於山頂上，
是故慧明照， 一切諸群生。
若有觀面像， 終竟不知厭，
是故道德最， 無雙無有比。


雖修四定意， 不知無上慧，
道心正為本， 不在事邪神。
行俗謂為真， 長夜求梵天，
是故不識道， 輪轉墮生死。


六年不傾猗， 亦不念飢寒，
精進無所著， 形瘦骨皮連。
汝等修敬意， 奉獻於菩薩，
現世獲大福， 後世受果報。


渡水尼連禪， 慈愍一切人，
五道三毒垢， 使除如水淨。
菩薩興是念， 一切癡墮冥，
當持八直水， 洗除三毒垢。
是時始上岸， 青雀有五百，
飛來繞菩薩， 三匝悲鳴去。


善哉見悉達， 來救何以晚，
本請一切眾， 無上甘露漿。
行步地震動， 眾樂自然鳴，
正與過佛等， 於我無有疑。
今持無上慧， 降伏諸魔怨，
今當佛日照， 覺諸群生眠。


以棄聖王位， 七寶玉女妻，
金銀之床榻， 氍氀錦繡褥。
吉祥哀樂聲， 八部真音響，
超越過梵天， 今用芻草為？


發願阿僧祇， 欲度五道人，
今往滿本願， 是故欲得草。

人與把亂草， 便持向樹王：
世間意皆亂， 我當正其志。



即持草灑地， 齊正如所言，
菩薩便坐上， 一切蒙其恩。
菩薩作三要： 心坐及其樹，
若我不得道， 終不離三誓。
言我肌骨枯， 不動會當成，
過佛得道時， 皆悉出一心。


比丘何求坐樹下， 樂於林藪毒獸間，
雲起可畏窈冥冥， 天魔圍繞不以驚。


古有真道佛所行， 恬惔為上除不祥，
其成最勝法滿藏， 吾求斯座決魔王。


汝當作王轉金輪， 七寶自至典四方，
所受五欲最無比， 斯處無道起入宮。


吾覩欲盛吞火銅， 棄國如唾無所貪，
得王亦有老死憂， 去此無利勿妄談。


何安坐林如大語， 委國財位守空閑，
不見我興四部兵， 象馬步兵十八億？


已見猴猿師子面， 虎兕毒虵豕鬼形，
皆持刀劍擭戈鉾， 超躍哮吼滿空中。
設復億姟神武備， 為魔如汝來會此，
矢刃火攻如風雨， 不先得佛終不起。
魔有本願令我退， 吾亦自誓不空還，
今汝福地何如佛？ 於是可知誰得勝。


吾曾終身快布施， 故典六天為魔王，
比丘知我宿福行， 自稱無量誰為證？


昔吾行願從錠光， 受拜為佛釋迦文，
怒畏想盡故坐斯， 意定必解壞汝軍。
我所奉事諸佛多， 財寶衣食常施人，
仁戒積德厚於地， 是以脫想無患難。


菩薩即以智慧力， 申手按地是知我，
應時普地軯大動， 魔與官屬顛倒墮。
魔王敗績悵失利， 惛迷却踞前畫地，
其子又曉心乃寤， 即時自歸前悔過：


吾以不復用兵器， 等行慈心却魔怨，
世用兵器動人心， 而我以汝等眾生。
若調象馬雖已調， 然後故態會復生，
若得最調如佛性， 已如佛調無不仁。


垓天見佛擒魔眾， 忍調無想怨自降，
諸天歡喜奉華臻： 非法王壞法王勝。
本從等意智慧力， 慧能即時禳不祥，
能使怨家為弟子， 當禮四等道之證。
面如滿月色從容， 名聞十方德如山，
求佛像貌難得比， 當稽首斯度世仙。


作福之報快， 眾願皆得成，
速疾入眾寂， 皆得至泥洹。
今覺佛極貴， 棄婬淨無漏，
一切能將導， 從者必歡豫。

