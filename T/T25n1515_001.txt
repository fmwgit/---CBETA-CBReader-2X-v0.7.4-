大正新脩大藏經數位版, No. 1515 金剛般若波羅蜜經破取著不壞假名論

金剛般若波羅蜜經破取著不壞假名論卷上


稽首能悟真實法， 離諸分別及戲論，
欲令世間出淤泥， 無言說中言說者。
一切異道之所作， 不能壞於諸想見，
彼難壞見金剛斷， 故我歸心此法門。
諸句義中祕密義， 世間智慧莫能測，
開喻我等及群生， 彼菩薩眾今敬禮。

