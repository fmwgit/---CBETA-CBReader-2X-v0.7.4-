大正新脩大藏經數位版, No. 1647 四諦論

四諦論卷第二


煖命及意識， 若捨離於身，
眠尸委在地， 如枯木無知。


從初夜眾生， 愛託住於胎，
無礙自然去， 一向往不迴。


與惡友共聚， 非聚多過失，
是功德最大， 離則無憂悔。
善友共聚價， 我思難判決，
分離時是苦， 是共聚等價。


一分具分心， 道用類相應，
類處及自性， 經說名法攝。


若一切永無， 怨憎及親愛，
無憂無染心， 是人得涅槃。


執對治樂故， 顛倒欲故樂，
經說為苦故， 正見故無樂。


如樹根未拔， 雖斷猶更生，
隨眠愛未除， 苦體恒相續。

