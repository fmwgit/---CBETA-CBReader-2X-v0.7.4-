大正新脩大藏經數位版, No. 1463 毘尼母經

毘尼母經卷第五


於汝所行法， 見於何等過，
棄捨求出家， 欲求何等利？
本習事火法， 云何息不奉，
更見異勝法， 不覩而捨之。


飲食味為最， 過患之甚大，
女色味之上， 其患過於彼。
本所事火法， 未免於彼苦，
出家所求法， 永絕諸苦難。


為味所繫縛， 習久以成性，
於天上人中， 見何利解脫？


見三有生死， 空寂無所有，
諸法念念滅， 是故捨不著。

