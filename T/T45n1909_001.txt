大正新脩大藏經數位版, No. 1909 慈悲道場懺法

慈悲道場懺法卷第一


諸佛大聖尊 覺法無不盡
天人無上師 是故為歸依
一切法常住 清淨修多羅
能除身心病 是故為歸依
大地諸菩薩 無著四沙門
能救一切苦 是故為歸依
三寶護世間 我今頭面禮
六道一眾生 今盡為歸依
慈悲覆一切 皆令得安樂
哀愍眾生者 我等共歸依


願救我苦厄 大悲覆一切 普放淨光明
滅除癡暗瞑 念我及一切 方嬰地獄苦
必來至我所 施令得安樂 我今稽首禮
聞名救厄者 我今共歸依 世間慈悲父

