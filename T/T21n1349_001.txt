大正新脩大藏經數位版, No. 1349 佛說稱讚如來功德神呪經

佛說稱讚如來功德神呪經一卷


六十億大仙， 皆受持此呪，
彼常念不散， 現在十方住。
於所在生中， 常值善知識，
所有悕望者， 應念皆隨意。
現前見諸佛， 而在蓮華座，
常持此呪者， 具相而化生。
念定皆安隱， 智慧日增明，
所聞能受持， 諸句義不忘。
若持諸佛名， 是世歸依處，
不墮於惡趣， 常生善道中。
此人由佛力， 常得殊勝處，
乃至證菩提， 妙行常修習。
佛土多千億， 黃金滿持施，
若人持佛名， 福聚多於彼。
斯人合供養， 隨其所在生，
恒生富貴家， 勇健施無悋，
一切諸香氣， 天赤栴檀香，
經多百億劫， 常從其口生。
若人舍宅中， 寫佛名供養，
眷屬常安隱， 無諸惱亂事。
若人常誦持， 長壽并無病，
恒逢於善友， 臨終不亂心。
如來功德聚， 福量難思議，
智人應誦持， 當勤莫放逸。

