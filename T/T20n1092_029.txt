大正新脩大藏經數位版, No. 1092 不空羂索神變真言經

不空羂索神變真言經卷第二十九


那伽龍華安悉香， 二各一百八兩重，
多誐羅香茅香根， 二各三兩上好者，
白栴檀香數四兩， 白芥子量取二兩，
真言加持百八遍， 擣治石蜜而和合。
龍王臍上置王罏， 燒焯此香當供養，
供養真言遍遍後， 稱娑伽羅龍王名，
或稱難陀龍王名， 優鉢難香龍王名，
或婆修吉龍王名， 或德叉迦龍王名，
或紺畝囉龍王名， 或婆嚕拏龍王名，
或摩那斯龍王名， 翳邏鉢怛囉龍王，
參曼多跛哩迦囉， 掣怛囉龍王名號上二句是一龍王名，
此諸龍名隨稱一。
是真言者每先稱， 如是諸龍名字等，
高聲白言我今為， 贍部洲界眾生類，
溥遍乞請大甘雨， 願諸龍王領眷屬，
贍部洲降大甘雨。

