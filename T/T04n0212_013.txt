大正新脩大藏經數位版, No. 212 出曜經

出曜經卷第十三


截流而渡， 無欲如梵， 知行已盡，
逮無量德。


智者立行， 精勤果獲， 行人執緩，
轉更增塵。


夫行舒緩， 善之與惡， 梵行不淨，
不獲大果。


譬如拔草， 執牢不傷手，
沙門禁制戒， 漸近泥洹路。


難曉難了， 沙門少智， 多諸擾亂，
愚者致苦。


沙門為何行， 如意不自禁，
步步數著粘， 但隨思想走。


學難捨罪難， 居在家亦難，
會止同利難， 艱難不過有。


袈裟被肩， 為惡不捐， 惡惡行者，
斯墮惡道。


畏死而懷懼， 假名為沙門，
身被僧袈裟， 如老牛長尾。


吾不稱姓字， 亦不選擇人，
其中穢行者， 吾故說此人。


至竟犯戒人， 葛藤纏樹枯，
斯作自為身， 為恚火所燒。


所謂長老， 不以耆年， 形熟髮白，
憃愚而已。


謂捨罪福， 淨修梵行， 明遠清潔，
是謂長老。


所謂沙門， 非必除髮， 妄語貪取，
有欲如凡。


世稱卿沙門， 汝亦言沙門，
形雖似沙門， 如鶴伺於魚。


如離實不離， 袈裟除不除，
持鉢實不持， 非俗非沙門。
重雲而無雨， 苗茂不獲果，
比丘離比丘， 如晝燈無光。


所謂沙門， 恢廓弘道， 息心滅意，
麤結不興。


謂能捨惡， 是謂沙門， 梵志除惡，
沙門執行， 自除己垢， 可謂為道。


八直最正道， 四諦為法迹，
是道名無為， 以錠滅愛冥。


慧離諸淵， 如風却雲， 已滅思想，
是為慧見。


智為世長， 惔樂無為， 智受正教，
生老死盡。


道為八直妙， 聖諦四句上，
無欲法之最， 明眼二足尊。


一切行無常， 如慧所觀見，
若能覺此苦， 行道淨其迹。


一切眾行苦， 如慧之所見，
若能覺此苦， 行道淨其迹。


一切眾行空， 如慧之所見，
若能覺此苦， 行道淨其迹。


一切行無我， 如慧之所見，
若能覺此苦， 行道淨其迹。


吾已說道， 愛箭為射， 宜以自勗，
受如來言。


我觀天世人， 梵志行清淨，
今我重自歸， 解我狐疑滯。


吾不解脫卿， 淨行世梵志，
欲求極妙道， 如是得度流。

