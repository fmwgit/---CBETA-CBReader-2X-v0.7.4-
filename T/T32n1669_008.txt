大正新脩大藏經數位版, No. 1669 大宗地玄文本論

大宗地玄文本論卷第八


非亂道路中， 亦有金剛位，
一一位各各， 有本存一故，
一百二數成。 依位立轉相，
則有五種重， 謂上一本一，
俱轉及不雜， 圓滿具足位。


五十一種位， 一各攝五十，
一時一處轉， 然不可合一。


五十一本一， 一各攝五十，
一時一處轉， 然不可合一，


本一及上一， 互各攝諸位，
俱轉不捨離， 然不可合一。


本上一切位， 一一皆各各，
安住自家中， 不攝他法故。


前所說四門， 一切時處等，
無礙自在轉， 名具足圓滿。


此山王體中， 則有二種門，
謂自性本本， 如次應觀察。


彼本一法中， 不待他自然，
有五十一位， 是名自性位。
如是五十一， 一一皆各各，
有五百法門， 周遍廣大轉。


五十一本法， 亦各有本法，
名空空空一， 此中亦有位。

