大正新脩大藏經數位版, No. 2122 法苑珠林

法苑珠林卷第六十三


玄言始開闡 雲霧上昇天
靉靆垂下布 駛雨遍山川
百草俱滋茂 五穀皆熟田
自非慈福力 豈感樂豐年


祇園感神夾 鹿苑化拘隣
聖人居福地 賢士樂山淵
乍聞千葉現 時動百華鮮
香草皆滿地 靈芝遍房前
甘池流八水 神井涌九泉
華幡高飄颺 應感下飛仙
鳥弄千聲囀 人歌百福田
盛哉茲勝處 誰見不留連

