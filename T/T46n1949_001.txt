大正新脩大藏經數位版, No. 1949 請觀世音菩薩消伏毒害陀羅尼三昧儀

請觀世音菩薩消伏毒害陀羅尼三昧儀


大悲大名稱 吉祥安樂人
常說吉祥句 救濟極苦者
眾生若聞名 離苦得解脫
亦遊戲地獄 大悲代受苦
或處畜生中 化作畜生形
教以大智慧 令發無上心
或處阿修羅 軟言調伏心
令除憍慢習 疾至無為岸
現身作餓鬼 手出香色乳
飢渴逼切者 施令得飽滿
大慈大悲心 遊戲於五道
常以善習慧 無上勝方便
普教一切眾 令離生死苦
常得安樂處 到大涅槃岸


願救我苦厄 大悲覆一切
普放淨光明 滅除癡闇瞑
為免毒害苦 煩惱及眾病
必來至我所 施我大安樂
我今稽首禮 聞名救厄者
我今自歸依 世間慈悲父
唯願必定來 免我三毒苦
施我今世樂 及與大涅槃


十方大悲海 佛法賢聖僧
護世觀世音 能施無畏者
我集吉祥句 利益初心人
唯願賜所加 在所常流布

