大正新脩大藏經數位版, No. 576 佛說轉有經

佛說轉有經


善逝後說時， 所有諸言語，
皆是假名說， 假名想住故。
離於言語法， 而無有可說，
隨所有言說， 而說彼諸法。
彼不在於彼， 法眼見無色，
所言見色者， 世間執著故。
說世法為實， 無而和合見，
是如來所說， 是名方便地。
若為真實說， 眼則不見色，
意不知諸法， 此是最祕密。
世間我慢說， 名本空無名，
一切法無名， 而以假名說。

