大正新脩大藏經數位版, No. 158 大乘悲分陀利經

大乘悲分陀利經卷第三


妙智明士今可起， 諸十力已授汝記；
恒沙山地普震動， 當為人尊上調御。


起悲福德歡喜音， 十方諸佛授汝記；
地及世界六種動， 汝當作佛度世仙。


起堅固勢疾福德， 十方世尊已授記；
地已震動雨須曼， 於天世人汝為梵。


起最上意智慧廣， 十方濟世授汝記；
地動雨華眾生樂， 汝當作佛出現世。


起能壞金剛， 香色充滿剎；
喜樂多眾生， 汝為世間解。


汝當饒益世， 除滅結穢濁；
持剎微塵德， 逮覺如前勝。


起善習意調伏心， 能發大悲於眾生；
當度群品苦海岸， 覺智無上正菩提。


起人修羅天所敬， 當為世尊濟眾生；
汝斷三界苦結縛， 汝當得妙無上士。


起善智樂調伏心， 於眾生所善堅誓；
於結深河度眾生， 汝知炬妙世作佛。

