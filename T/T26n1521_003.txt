大正新脩大藏經數位版, No. 1521 十住毘婆沙論

十住毘婆沙論卷第三


願淨佛土故 滅除諸雜惡


俱行於一事， 願無有怨競。


願行菩薩道， 轉不退轉輪，
令除諸煩惱， 得入信清淨。


願一切世界， 皆示成菩提。


如是諸菩薩， 十大願為首，
廣大如虛空， 盡於未來際；
及餘無量願， 亦各分別說。


菩薩發如是， 十大願究竟。


眾生性、世性， 虛空性、法性，
涅槃、佛生性， 諸佛智性竟，
一切心所緣， 諸佛行處智，
世間法智轉， 是名十究竟。


眾生性若竟， 我願亦復竟；
如眾生等竟， 如是諸願竟。
竟義名無竟， 我善根無竟。


初發菩提心， 或三四因緣。


一者諸如來， 令發菩提心；
二見法欲壞， 守護故發心；
三於眾生中， 大悲而發心；
四或有菩薩， 教發菩提心；
五見菩薩行， 亦隨而發心；
或因布施已， 而發菩提心；
或見佛身相， 歡喜而發心；
以是七因緣， 而發菩提心。


於七發心中， 佛教令發心，
護法故發心， 憐愍故發心。
如是三心者， 必定得成就；
其餘四心者， 不必皆成就。

