大正新脩大藏經數位版, No. 1343 尊勝菩薩所問一切諸法入無量門陀羅尼經

尊勝菩薩所問一切諸法入無量陀羅尼門經


是陀羅尼經， 諸佛先已說，
我今亦演暢， 饒益眾生故
若人聞此呪， 廣生信樂心，
能憶念前世， 至于十四生
人有信樂心， 聞持如此呪，
其所住來處， 不遭諸厄難，
無有人非人、 鳩槃富單那，
能為作惱患， 誦持此呪故。
不為刀所傷， 毒亦不能害，
不為他所殺， 誦持此呪故。
天魔王波旬， 欲界中特尊，
不能作留難， 誦持此呪故。
父母及兄弟， 眷屬及親友，
不逢諸衰禍， 誦持此呪故。
於百千億劫， 造作不善業，
七日能令淨， 誦持此呪故。
菩薩於億劫， 積集諸福德，
七日能令勝， 誦持此呪故。
四大天王等， 護世間四方，
拘毘羅提頭， 博叉毘樓茶，
大臣諸眷屬， 歡喜而稱讚，
恭敬常守護， 誦持此呪故。


疾得無上道， 億劫阿僧祇，
行惡悉消除， 速得明解教，
飛行到諸剎， 疾得泥洹道。

