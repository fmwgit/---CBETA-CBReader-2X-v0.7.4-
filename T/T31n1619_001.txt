大正新脩大藏經數位版, No. 1619 無相思塵論

無相思塵論


若說隣虛， 是根本因， 不似起故，
非境如根。 識似聚起， 不從彼生，
聚無有體， 譬如二月。 由此二義，
外物非塵。 有說隣虛， 聚成萬物，
識似彼起， 故立為塵。 隣虛體相，
若是實有， 識不似故， 非境如塵。
隣虛若塵， 則識無別； 若言相異，
則識不同。 異相在假， 故體非真，
隣虛體量， 眾處無別。 若除隣虛，
萬識不起， 是故萬物， 悉是假名。
於內塵相， 如外而顯， 立為識塵，
識似現故。 是識緣緣， 隨生決定，
共立功能， 令次第起， 二根共生，
勝能為根。 於識無礙， 更互為因，
勝能為塵， 互生無始。

