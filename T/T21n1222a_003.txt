大正新脩大藏經數位版, No. 1222a 聖迦抳忿怒金剛童子菩薩成就儀軌經

聖迦抳忿怒金剛童子經法卷下


此金剛童子， 從我三昧生，
成辦一切事。 忿怒王大力，
即我金剛手， 調伏難調者，
能滅除諸罪。 暴惡諸藥叉，
及諸羅剎眾， 惱害修行者，
令彼速除滅。 忿怒大威德，
悉除不應疑。 梵王及帝釋，
水天諸天王， 及餘威德者，
剎那令滅壞。 修羅王眷屬，
自在那羅延， 龍王三界尊，
威猛無能制。 受持者應當，
入忿怒王定， 威德加金剛，
能伏難調者， 悉皆令順伏。

