大正新脩大藏經數位版, No. 886 佛說金剛場莊嚴般若波羅蜜多教中一分

佛說金剛場莊嚴般若波羅蜜多教中一分


大哉無漏因正慧， 一切如來所出生，
正慧無垢不思議， 眾生聚性所從來。
大哉諸法不思議， 一切佛事皆清淨，
若性無性分別時， 是心即於二處轉。


善哉無上菩提心， 一切如來勝自在；
善哉諸佛最上法， 是即三摩地名稱；
善哉金剛廣大智， 善住金剛堅固心；
善哉諸法無量門， 善住清淨第一義，
善說如是祕密句， 一切如來從是生。


歸命頂禮諸如來， 自他清淨大法身，
我先歸命祕密言， 大力金剛堅固智。
諸法畢竟寂靜體， 安住金剛法性門，
已得圓滿大乘句， 歸命大悲大自在，
本來清淨大無畏， 最上最勝最第一。
信禮一切善逝尊， 最上正法諸文字，
以所宣說正法門， 普遍供養一切佛。

