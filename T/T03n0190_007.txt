大正新脩大藏經數位版, No. 190 佛本行集經

佛本行集經卷第七


王見菩薩母， 從座恭敬起，
如母如姊妹， 心不行欲想。


若母人夢見， 日天入右脇，
彼母所生子， 必作轉輪王。
若母人夢見， 月天入右脇，
彼母所生子， 諸王中最勝。
若母人夢見， 白象入右脇，
彼母所生子， 三界無極尊。
能利諸眾生， 怨親悉平等，
度脫千萬眾， 於深煩惱海。


夫人今生子， 能斷生死輪，
上下天人師， 決定無有二。
彼是諸天胎， 能拔眾生苦，
夫人莫辭惓， 我等共扶持。

