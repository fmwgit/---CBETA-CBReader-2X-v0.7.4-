大正新脩大藏經數位版, No. 1969A 樂邦文類

樂邦文類卷第三


道本於一 離為異門 以性為姓
乃歸其根 無名而名 師教是尊
假以示物 非吾所存 大鄉不居
大族不親 淵意內朗 冲虛外仁
聖有遺言 是究是勤 惟勤惟默
逝如浮雲 教久益微 世罕究陳
爰有大智 出其真門 近以顯示
俾民惟新 情動生變 物由湮淪
爰授樂國 參乎化源 師以誘導
俾民不昏 道用不作 神行無迹
晦明俱如 生死偕寂 法付後學
施之無斁 葬從我師 無忘真宅
寫是昭銘 刻茲玄石


極樂世界清淨土 無諸惡道及眾苦
願如老身病苦者 同生無量壽佛所


和聚七寶 成如來身 寶即是佛
佛外無寶 佛即是寶 寶外無佛
於不二境 現諸淨土 讚歡巡遶
念念彌陀 當與有情 同超極樂


劫石可消 惟是窣睹 不傾不搖
同茲壽嶽 天長地久 不磨不朽
遭兵疫者 既脫幽苦 高蹈淨土
惟斯社人 旁及群靈 與其彙征
善哉佛子 興此勝事 讚何能已

