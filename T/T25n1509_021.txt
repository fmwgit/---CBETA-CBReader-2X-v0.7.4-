大正新脩大藏經數位版, No. 1509 大智度論

大智度論卷第二十一


死至無貧富， 無懃修善惡，
無貴亦無賤， 老少無免者。
無祈請可救， 亦無欺誑離，
無捍挌得脫， 一切無免處！


六情身完具， 智鑒亦明利；
而不求道法， 唐受身智慧。
禽獸亦皆知， 欲樂以自恣；
而不知方便， 為道修善事。
既已得人身， 而但自放恣；
不知修善行， 與彼亦何異！
三惡道眾生， 不得修道業；
已得此人身， 當勉自益利！

