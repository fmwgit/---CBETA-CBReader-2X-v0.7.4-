大正新脩大藏經數位版, No. 975 白傘蓋大佛頂王最勝無比大威德金剛無礙大道場陀羅尼念誦法要

白傘蓋佛頂瑜伽祕要略念誦一卷


歸命遍法界， 塵剎諸如來，
化相奇特尊， 最勝佛頂族。
敬禮大悲者， 持蓮菩薩眾，
淨除業障垢， 廣利諸有情。
歸依祕密主， 金剛手藏王，
從佛受堅牢， 護持於一切。
明尊大仙眾， 聲聞緣覺支，
天龍蘇藥叉， 日夜常恭敬。
是大白傘蓋， 遍覆於大千，
神變難思議， 虛空無障礙，
諸佛咸稱讚， 名大佛頂王，
因此證菩提， 能轉無上法。
眾聖同遊學， 我亦隨順修，
略撮祕要儀， 咸願垂加護。
初吽入道場， 觀瞻一切佛，
先以淨三業， 悟本性無垢，
身器悉清淨， 體同諸如來，
遍滿於虛空， 運心普敬禮，
懺悔無邊罪， 同歸法性空，
勸請諸如來， 常住世不滅，
隨喜人天福， 廣利益群生，
迴向以一心， 俱登薩婆若。


發願此世與當來， 常得廣行菩薩道。

