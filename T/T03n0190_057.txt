大正新脩大藏經數位版, No. 190 佛本行集經

佛本行集經卷第五十七


猶如在於魚鋪上， 以手執取一把茅，
其人手即同魚臭， 親近惡友亦如是。


若有手執沈水香， 及以藿香麝香等，
須臾執持香自染， 親附善友亦復然。


若人親近惡知識， 現世不得好名聞，
必以惡友相親近， 當來亦墮阿鼻獄。
若人親近善知識， 隨順彼等所業行，
雖不現證世間利， 未來當得盡苦因。

