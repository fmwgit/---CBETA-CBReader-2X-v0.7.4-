大正新脩大藏經數位版, No. 241 金剛頂瑜伽理趣般若經

金剛頂瑜伽理趣般若經


有最勝者智， 常在生死中，
廣度諸眾生， 而不入涅槃。
般若波羅蜜， 究竟方便智，
能成清淨業， 普淨於諸有。
又以於貪等， 調伏諸世間，
乃至有頂天， 清淨無為果。
在於生死中， 世法不能染，
如蓮華妙色， 塵垢所不污。
大欲清淨人， 大施安樂人，
於三界自在， 作堅固利益。

