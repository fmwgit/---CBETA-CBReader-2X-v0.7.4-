大正新脩大藏經數位版, No. 2122 法苑珠林

法苑珠林卷第六十


南無佛陀耶 南無達摩耶
南無僧伽耶 我禮佛世尊
照世大法王 在於閻浮提
最初說神呪 甘露淨勝法
及禮無著僧 已禮牟尼足
即時說偈言 世尊諸如來
聲聞及辟支 諸仙護世王
大力龍天神 如是等諸眾
皆於人中生 有夜叉羅剎
常喜人胎 非人王境界
強力所不制 能令人無子
傷害於胞胎 男女交會時
使其意迷亂 懷妊不成就
或歌羅安浮 無子以傷胎
及生時奪命 皆是諸惡鬼
為其作嬈害 我今說彼名
願佛聽我說


沈痾誠已久 痼病實難痊
四魔恒相嬈 六賊競來牽
困厄無人救 惟忻大慈憐
遙愍愚心網 振錫遠乘煙
授茲甘露藥 邪道莫能先
消災除業累 拔濟苦相煎
恩流振玄教 並利該大千
自非神呪力 何能益延年

