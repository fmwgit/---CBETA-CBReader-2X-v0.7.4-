大正新脩大藏經數位版, No. 2826 略諸經論念佛法門往生淨土集卷上

略諸經論念佛法門往生淨土集卷上


稽首歸依大導師 十方三世諸如來
今集諸經念佛法 救度生死愛河人
八萬行中詮要行 顯示西方淨土門
自勸勸他生彼國 願佛慈悲力加被
稽首歸依無量壽 彼國他方大悲主
聞名渴仰遙頂禮 願共自他親奉事
眾生惑業相纏縛 六道輪迴苦無量
縱厭娑婆求出離 依附何門速解脫
為引諸經讚淨土 教令念佛往西方
奉請彌陀與眷屬 臨終捧座自來迎


功用無量乃得成 若深觀此能得定
無物能將此定來 必由淨戒之所起


我記如是人 來世成佛道 以深心念佛
修持淨戒故 若人散亂心 入於塔廟中
一稱南無佛 皆已成佛道


昔時寶積大法師 為彼善生說妙法
因彼開演經王故 東方見成不動佛
我昔聞經隨喜善 所獲福聚量難知
由斯福故證菩提 獲得法身真妙智


佛子甚希有 能知眾生心 如仁所問義
諦聽我言說 過去未來世 現在諸導師
無有說一法 而得於道者 佛知眾生心
性分各不同 隨其所應度 如是而說法
慳者為讚施 毀禁者讚戒 多瞋為讚忍
好懈讚精進 亂意讚禪定 愚癡讚智慧
怒害讚大悲 憂慼為讚喜 曲心讚歎捨
如是次第修 漸具諸佛法 如先立基堵
而後造宮室 施戒亦復然 菩薩眾行本
譬如建城郭 為護諸人眾 忍進亦如是
防護諸菩薩 譬如大力王 率土咸戴仰
定慧亦如是 菩薩所依賴 亦如轉輪王
能與一切樂 四等亦如是 與諸菩薩樂


布施調意 戒忍精進 如是三昧
智為上首


若人為佛故 建立諸形像 刻雕成眾相
皆已成佛道 或以七寶成 鍮石赤白銅
白鑞及鈆錫 鐵木及與泥 或以膠漆布
嚴飾作佛像 如是諸人等 皆已成佛道
彩畫作佛像 百福莊嚴相 自作若使人
皆已成佛道 乃至童子戲 若草木及筆
或以指爪甲 而畫作佛像 如是諸人等
漸漸積功德 具足大悲心 皆已成佛道


為利殺眾生 為肉追錢財 彼二人惡業
死墮叫喚獄


其有欲疾得 一切種智慧 當受持是經

