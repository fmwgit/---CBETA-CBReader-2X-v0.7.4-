大正新脩大藏經數位版, No. 627 文殊支利普超三昧經

文殊師利普超三昧經卷上


佛聖眾飽滿， 鉢食不損耗；
奉事於眾祐！ 福田無有疑。
世吼食充足， 餚饍而不減；
獻進于眾祐！ 不疑道無盡。
其饍既不損， 供具轉弘多；
恭敬等正覺！ 增長清白法。


我志願佛道， 愍哀諸群生；
閑暇難得值， 親亦宜誓意。
且觀正覺身， 諸相好莊嚴；
慧度於無極， 孰不發道意？
惟父母見釋， 得出棄捐家；
順妙智慧教， 得學為寂志。
父母即答曰： 我等好樂道，
從爾為明則， 亦欲願捨家。

