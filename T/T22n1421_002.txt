大正新脩大藏經數位版, No. 1421 彌沙塞部和醯五分律

五分律卷第二


龍王今須汝， 咽下摩尼珠，
意甚愛樂之， 如何默無言？


我一切所須， 皆由此珠得，
汝今從吾乞， 永絕不復來。
如火急爆聲， 使人心恐懼。
我今聞汝言， 惶怖踰於是。


乞者人不愛， 數則致怨憎。
龍王聞乞聲， 一去不復還。


人皆從遠來， 無方從吾乞；
而汝今在此， 不求有何意？


乞者人不喜， 不與致怨憎；
所以默無求， 恐離親愛情。


智者不惡乞， 思聞來求聲；
況汝所親愛， 豈容有悋心！
守貧愧有求， 應得處不取，
喪人虛心福， 而自困於己；
安貧不恥求， 應得處便取，
既成人之善， 而自長安樂。
乞非傷德行， 亦無身口過，
損有以補無， 何為而不索？


賢人不言乞， 言乞必不賢，
默然不有求， 是謂為大人。


人皆從遠來， 無方從吾乞。
汝親吾愛子， 不求有何意？


乞者人不憙， 不與致怨憎。
我既已出家， 不應復有求。

