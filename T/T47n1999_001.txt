大正新脩大藏經數位版, No. 1999 密菴和尚語錄

密菴和尚語錄


曹溪一滴 源深流長 至于臨濟
其道益張 如擊石火 如閃電光
不離當處 覿面承當 猗歟傑公
直造其堂 行解相應 非斷非常
一音演暢 七坐道場 眾生病惱
我為醫王 眾生沈溺 我為舟航
坐斷報化 不涉周章 聞者見者
踊躍騰驤 疑情頓釋 如葉殞霜
宗風不墜 繄師棟梁 名滿天下
若為蓋藏 作奇特會 空費商量
此一轉語 為師舉揚

