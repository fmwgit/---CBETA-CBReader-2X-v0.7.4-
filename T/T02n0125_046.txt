大正新脩大藏經數位版, No. 125 增壹阿含經

增壹阿含經卷第四十六


牧牛不放逸， 其主獲其福，
六牛六年中， 展轉六十牛。
比丘戒成就， 於禪得自在，
六根而寂然， 六年成六通。


莫與惡知識， 與愚共從事，
當與善知識， 智者而交通。
若人本無惡， 親近於惡人，
後必成惡因， 惡名遍天下。


無眼無巧便， 興意謗梵行，
自造無益事， 久受地獄苦。


遊於世俗禪， 至竟不解脫，
不得滅盡跡， 復習於五欲。
無薪火不燃， 無根枝不生，
石女無有胎， 羅漢不受漏。


不解彼此要， 習於外道術，
彼此而鬪亂， 智者所不行。


吾聞三十二， 大人之相好，
今不見二相， 竟為在何所？
貞潔陰馬藏， 其相甚難喻，
頗有廣長舌， 舐耳覆面不？
願出廣長舌， 使我無狐疑，
又使我見之， 永無疑結網。

