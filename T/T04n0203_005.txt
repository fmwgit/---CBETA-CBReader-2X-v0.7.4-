大正新脩大藏經數位版, No. 203 雜寶藏經

雜寶藏經卷第五


汝昔作何福， 身如真金聚，
光色如蓮花， 而有大威德？
身出微妙光， 面如開敷花，
光明甚煒煒， 以何業行得？
唯願為我說。


我昔以蓮花， 供養迦葉塔，
今日值世尊， 得是勝功德，
生處於天上， 得是金色報。


甚奇功德田， 滅除諸穢惡，
殖因者甚少， 獲得勝果報。
誰不樂供養， 恭敬真金聚？
誰不供養佛， 上妙勝福田，
目廣脩而長， 其喻青蓮華？
汝昔能興供， 第一最勝尊，
作妙福德業， 獲得如此報。


汝昔作何業， 身如真金山，
光顏甚煒煒， 色如淨蓮花？
得是勝威德， 身出大妙光，
以何業行獲？ 願為我說之。


昔於迦葉佛， 受持八戒齋，
今得生天中， 獲是端政報。


奇哉功德田， 能生勝妙報，
昔少修微因， 而得生天上。
如此勝福聚， 誰當不供養？
如是最勝尊， 誰當不恭敬？
諸有聞是者， 宜應大歡喜，
欲求生天者， 應當持淨戒。


汝昔作何業， 身如聚真金，
而有大威德， 容貌甚光明？


三界之真濟， 三有之大燈，
至心眼觀佛， 相好莊嚴身，
法中之最勝， 為之然明燈，
燈然以滅闇， 佛燈滅眾惡，
見燈如日光， 真實生信心，
覩燈明熾盛， 歡喜而禮佛。


汝昔作何行， 身色如真金，
光顏甚煒煒， 猶若優鉢羅，
得是勝威德， 而生於天中？
願今為我說， 何由而得之？


我見佛入城， 廻車而避道，
歡喜生敬信， 命終得生天。


汝昔作何業， 得來生天中，
身如真金色， 威德甚光明？
以何業行獲？ 願為我說之。


昔於閻浮提， 取阿恕伽花，
還值於如來， 即以供養佛，
歡喜生敬重， 命終得生天。


汝昔作何福， 而得生天中，
威德甚光明， 猶如真金色？
作何業行獲？ 願為我說之。


我昔在人中， 歡喜恭敬心，
以諸好香華， 供養於佛塔，
而為阿闍世， 以鑽鑽殺我，
命終得生天， 受此極快樂。


汝昔作何業， 而得妙色身，
光明色無比， 猶如鎔金聚？


我昔在人中， 以少甘蔗施，
今得大果報， 於諸天眾中，
光明甚暉赫。


汝昔作何福， 身出微妙香，
生在於天中， 光色如鎔金？


我以上妙香， 供養最勝尊，
得無等威德， 生三十三天，
而受大快樂。 身出眾妙香，
聞於百由旬， 諸得聞香者，
悉得大利益。


汝宿有何福， 得生於天中，
光明色微妙？ 今為我說之。


三界之堅勝， 能拔生死苦，
三界之真濟， 斷除三垢結，
我昔歸依佛， 并及於法僧，
以是因緣故， 而獲此果報。


汝作何福業， 身如融真金，
光色如蓮花，
而有大威德？ 身出妙光明，
面若開敷華，
金色晃然照， 以何業行得？
願為我說之。


我昔以華鬘， 奉迦葉佛塔，
今生於天上，
獲是勝功德， 生在於天中，
報得金色身。


甚奇功德田， 耘除諸穢惡，
如是少種子，
得天勝果報， 誰當不供養？
恭敬真金聚。
誰不供養佛， 上妙功德田，
其目甚脩廣，
猶如青蓮花？ 汝能興供養，
無上第一尊，
作少功德業， 而獲如此容。

