大正新脩大藏經數位版, No. 487 離垢慧菩薩所問禮佛法經

離垢慧菩薩所問禮佛法經


願我所生處， 隨業而受形，
成大丈夫身， 有信諸根具。
通伎術藝能， 廣解諸教意，
世事悉棄捨， 諸欲皆遠離。
正語住法念， 莊嚴菩提心，
敬事善知識， 有情咸見重。
戒儀既具足， 淨念受樂報，
常畏彼惡業， 遊步於善法。
恒依十度行， 故得成菩提，
乃至最後身， 常與眾生樂。
珠中摩尼勝， 能成利他事，
願我窮未來， 利益無休息。

