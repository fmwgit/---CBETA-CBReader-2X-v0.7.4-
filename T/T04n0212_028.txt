大正新脩大藏經數位版, No. 212 出曜經

出曜經卷第二十八


輕難護持， 為欲所居， 降心為善，
以降便安。


如魚在旱地， 以離於深淵，
心識極惶懅， 魔眾而奔馳。


心走非一處， 猶如日光明，
智者所能制， 如鉤止惡象。


我今論此心， 無牢不可見，
我今欲訓誨， 慎莫生瑕隙。


汝心莫遊行， 恣意而放逸，
我今還攝汝， 如御暴逸象。


生死無有量， 往來無端緒，
求於屋舍者， 數數受胞胎。


以觀此屋， 更不造舍， 梁棧已壞，
臺閣摧折。


心已離行， 中間已滅， 心為輕躁，
難持難護。


智者能自正， 猶匠搦箭直，
有恚則知恚， 有恚知有恚。


是意自造， 非父母為， 除邪就定，
為福勿迴。


蓋屋不密， 天雨則漏， 人不惟行，
漏婬怒癡。


蓋屋緻密， 天雨不漏， 人自惟行，
無婬怒癡。


心為法本， 心尊心使， 中心念惡，
即言即行， 罪苦自追， 車轢于轍。


心為法本， 心尊心使， 中心念善，
即言即行， 福慶自隨， 如影隨形。


心為法本， 心尊心使， 中心念惡，
即言即行， 罪苦自追， 車轢于轍。
心為法本， 心尊心使， 中心念善，
即言即行， 福慶自隨， 如影隨形。
念無適止， 不絕無邊， 福能遏惡，
覺者為賢。


不以不淨意， 亦及瞋怒人，
欲得知法者， 三耶三佛說，
諸有除貢高， 心意極清淨，
能捨傷害懷， 乃得聞正法。


不以不淨意， 亦及瞋怒人，
欲得知法者， 三耶三佛說，
諸有除貢高， 心意極清淨，
能捨傷害懷， 乃得聞正法。


心無住息， 亦不知法， 迷於世事，
無有正智。


三十六駛流， 并及心意漏，
數數有邪見， 依於欲想結。


捨意放其根， 人隨意迴轉，
為少滅名稱， 如鳥捨空林。


在靜自修學， 慎勿逐欲跡，
莫吞熱鐵丸， 哭受其報。


應起而不起， 恃力不精懃，
自陷人形卑， 懈怠不解慧。


亂觀及正觀， 皆由意所生，
能覺知心觀， 愚心數數亂。


智者如是觀， 念者專為行，
咄嗟意無著， 唯佛能滅此。


觀身如空瓶， 安心如立城，
以叡與魔戰， 守勝勿復失。


觀身如聚沫， 解知焰野馬，
以叡與魔戰， 守勝勿復失。


心念七覺意， 等意不差違，
當捨愚惑意， 樂於不起忍，
盡漏無有穢， 於世取滅度。


當自護其意， 若氂牛護尾，
有施於一切， 終不離其樂。


一象出眾象， 象中六牙者，
心心自平等， 獨樂於曠野。


一象出眾象， 象中六牙者，
心心自平等， 獨樂於曠野。


不以無害心， 盡為一切人，
慈心為眾生， 彼無有怨恨。


慈心愍一人， 便獲諸善本，
盡當為一切， 賢聖稱福上。


普慈於一切， 愍念眾生類，
修行於慈心， 後受無極樂。


若以踊躍意， 歡喜不懈怠，
脩於諸善法， 獲致安隱處。


息則致歡喜， 身口意相應，
以得等解脫， 比丘息意快，
一切諸結盡， 無復有塵勞。


正使五樂音， 不能悅人意，
不如一正心， 向於平等法。


最勝得善眠， 亦不計有我，
諸有心樂禪， 不樂於欲意。


最勝踊躍意， 亦不見有我，
諸有心樂禪， 不樂於欲意。


諸結永以盡， 如山不可動，
於染無所染， 於恚不起恚。


諸有如此心， 焉知苦蹤跡？
無害無所染， 具足於戒律，
於食自知足， 及諸床臥具，
脩意求方便， 是謂諸佛教。


行人觀心相， 分別念待意，
以得入禪定， 便獲喜安樂。


護意自莊嚴， 嫉彼而營己，
遭憂不患苦， 智者審諦住。


人不守護心， 為邪見所害，
兼懷調戲意， 斯等就死徑。


是故當護心， 等修清淨行，
正見恒在前， 分別起滅法。


比丘除睡眠， 盡苦更不造，
降心服於藥， 護心勿復調。


眾生心所誤， 盡受地獄苦，
降心則致樂， 護心勿復調。


護心勿復調， 心為眾妙門，
護而不漏失， 便在泥洹門。

