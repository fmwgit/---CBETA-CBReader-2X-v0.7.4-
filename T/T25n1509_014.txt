大正新脩大藏經數位版, No. 1509 大智度論

大智度論卷第十四


汝不知天命， 失好而黃髯；
大海水清美， 今日盡苦醎。
汝不知日減， 婆藪諸天墮；
火本為天口， 而今一切噉。


是身為穢藪， 不淨物腐積，
是實為行廁， 何足以樂意！


諸天園林中， 七寶蓮華池，
天人相娛樂， 失時汝自知！
是時見無常， 天人樂皆苦，
汝當厭欲樂， 愛樂正真道！


寧以赤鐵， 宛轉眼中； 不以散心，
邪視女色。 含笑作姿， 憍慢羞恥；
迴面攝眼， 美言妬瞋。 行步妖穢，
以惑於人； 婬羅彌網， 人皆沒身。
坐臥行立， 迴眄巧媚； 薄智愚人，
為之心醉。 執劍向敵， 是猶可勝；
女賊害人， 是不可禁。 蚖蛇含毒，
猶可手捉； 女情惑人， 是不可觸。
有智之人， 所應不視； 若欲觀之，
當如母姊。 諦視觀之， 不淨填積；
婬火不除， 為之燒滅！


何物殺安隱？ 何物殺不悔？
何物毒之根， 吞滅一切善？
何物殺而讚？ 何物殺無憂？


殺瞋心安隱， 殺瞋心不悔；
瞋為毒之根， 瞋滅一切善；
殺瞋諸佛讚， 殺瞋則無憂！

