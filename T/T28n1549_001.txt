大正新脩大藏經數位版, No. 1549 尊婆須蜜菩薩所集論

尊婆須蜜論卷第一


十力哀出世， 覺知一切法，
我今禮如來， 法及諸聖眾。
最勝之善句， 諸賢聖聽聞，
瞿曇大眾中， 有益眾生類。


相作若干種， 因緣世如是，
一一共相生， 本相為所作。


無有合會， 自然次第， 諸共所生，
自身迴轉。


口識有三種， 猶如三有為，
因緣有四種， 無教有三業。


苦由因意得， 無智亦有五，
色根悉具足， 各各有七苦。


不還心恐怖， 未來想亦爾，
痛及他人心， 心緣痛此彼。


可見以近坐， 我依彼四大，
掩眼而有壞， 境界是色相。


色處諸勝者， 歡喜及我造，
速疾行相應， 自興病生老。


觀眼黑瞳子， 歡喜各相依，
四大皆集聚， 無造無狐疑。


自然智慧者， 人最第一義，
志所造痛身， 已生苦樂行。


自性依微妙， 遠近及取捨，
下無牢增上， 師意識在後。


現在縛諸根， 依造有吾我，
親近諸所造， 自性是我有。


次第有彼緣， 因大義照明，
希望作眾生， 相應及諸智。


各各壞敗相， 希望相應行，
達清淨義者， 合會如前說。


痛及二心， 炎影光減， 未曾有聚，
青食骨瑣。

