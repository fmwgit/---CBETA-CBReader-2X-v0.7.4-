大正新脩大藏經數位版, No. 20 佛開解梵志阿颰經

佛開解梵志阿颰經


火能照於冥， 江海百谷王，
聖人廣教授， 如國有明君。
摩尼寶第一， 月為星中明，
如日照天下， 三界唯佛尊。


人當仁義， 布施作福，
覺識非當， 守行經戒。
世間危嶮， 樂少苦多，
當自憂身， 不宜懈怠。
務斷貪欲， 致畏之習，
生老病死， 憂哭之痛。
恩愛別離， 一切皆苦，
是故聖人， 求無為道。

