大正新脩大藏經數位版, No. 203 雜寶藏經

雜寶藏經卷第十


我於生眷屬， 及以所生子，
無有偏愛心， 但以手摩頂，
我盡諸結使， 愛憎永除盡，
汝等勿懷疑， 於子生猶預。
此亦當出家， 重為我法子，
略言其功德， 出家學真道，
當成阿羅漢。


不捉他男子， 以草還主人，
鸛雀詐銜草， 外道畏傷虫，
如是諂偽語， 都無可信者。


夫人於尊所， 不應生惡意，
如婦欲害姑， 反自焚滅身。


諸有宿嫌處， 不應生體信，
如烏詐託善， 焚滅眾梟身。


瞋恚鬪諍間， 不應於中止，
羝羊共婢鬪， 村人獼猴死。

