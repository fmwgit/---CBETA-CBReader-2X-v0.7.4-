大正新脩大藏經數位版, No. 1912 止觀輔行傳弘決

止觀輔行傳弘決卷第一之五


他金樂赤兜率白 夜璃忉瑙四王玻
海上金剛緊那香 諸龍如華修如山
閻青越金二洲雜 電亦隨感皆不同
他化日光樂月光 兜閻浮金夜白寶
忉金四王色最妙 閻青寶色三洲異
雷震不同復差別 他化梵音樂妙音
兜妓樂音夜天女 忉緊羅女四天乾
人中海潮音等別 八部所見各各異
雨不同相亦差別 他化香華樂瞻蔔
兜摩尼寶夜幢蓋 忉如意珠四甘膳
北越瓔珞二瞻蔔 南閻浮提清淨水
諸龍等見各不同 並譬菩薩自在用

