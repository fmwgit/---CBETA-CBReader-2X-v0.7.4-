大正新脩大藏經數位版, No. 1192 妙吉祥平等祕密最上觀門大教王經

妙吉祥平等祕密最上觀門大教王經卷第一


我等踊躍無上喜， 今覩五色大毫光。


光中復現眾聖賢， 依方坐成曼拏羅。


得見希奇難思事， 我誓修行等遍知。


慈悲為演祕密門， 稽首願成無上覺。


我等從無始時來，


所有一切不善業，


世尊大慈哀愍我，


聽我懺悔障消滅。


一切諸佛及菩薩，


八部龍王諸聖眾，


我皆稽首歸命禮，


咸願速登無上覺。


三昧耶法如影像，


世尊大慈早敷演，


諸佛祕密最上法，


我今三業精進行。


大慈願演離垢法，


我等所求菩提果，


普令悟解此法門，


增長菩提離諸趣。


云何免離三塗苦？


正遍知尊垂慈救，


普願眾生咸出離，


我誓讚佛歸依禮。


願證無生清淨身，


所願煩惱皆斷除，


於菩提心恒不斷，


以我功德自莊嚴。


求佛菩薩菩提路，


十波羅蜜願圓滿，


獲大清淨妙法身，


我等云何同於佛？


應機演說大壇場，


世尊大慈憐愍我，


令我斷除諸障染，


普證無上大菩提。


願示我等曼拏法，


得離虛妄證菩提，


表示有無根本法，


精進奉持諸佛教，


同證無為寂滅樂。


東青南黃色， 西紅北綠色，
中方用白色。


中白東青蓋， 南黃西紅蓋，
北方綠傘蓋。


東門金剛阿闍黎， 南門寶金剛阿闍黎，
西門法金剛阿闍黎， 北門辦事金剛阿闍黎，
中方輪王阿闍黎輪王表為主之義。

