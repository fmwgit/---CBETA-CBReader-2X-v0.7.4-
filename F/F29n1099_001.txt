房山石經數位版, No. 1099 無上玉皇心印經

杳杳 存無守有 頃刻而成
廻風混合 百日功靈 默朝上帝
一紀飛昇 知者易悟 昧者難行
履踐天光 呼吸育清 出玄入牝
若亡若存 綿綿不絕 固蔕深根
人各有精 精合其神 神合其氣
氣合體真 不得其真 皆是強名
神能入石 神能飛形 入水不溺
入火不焚 神依形生 精依氣盈
不凋不殘 松栢青青 三品一理
玅不可聽 其聚則有 其散則零
七竅相通 竅竅光明 聖日聖月
照耀金 一得永得 自然身輕
太和溢 骨散寒瓊 得丹則靈
不得則傾 丹在身中 非白非青
誦之萬徧 妙理自明


