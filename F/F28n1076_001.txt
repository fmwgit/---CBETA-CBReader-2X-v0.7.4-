房山石經數位版, No. 1076 發菩提心戒

十方諸如来 瑜伽揔持教 諸大菩薩眾
及禮菩提心 能滿福智聚 令得無上覺
是故志心禮


花鬘塗香等 飲食幢幡盖 誠心普奉獻
諸佛諸法藏 諸大菩薩眾 及諸賢聖等
我今志心禮


乃至今日 所造眾罪 無量無邊
不自覺知 自作教他 見作隨喜
我今懺悔 不復更造 唯願諸佛
慈悲攝受 令我罪障 速得消滅


歸依如来 無上三身 歸依方廣
大乘法藏 歸依僧伽 諸菩薩眾


歸依僧竟 従今已往 乃至成佛
更不歸依 二乘外道 惟願諸佛
慈悲攝受


佛法無邊誓願學 如来無邊誓願侍
無上菩提誓願成


我等與眾生 皆共成佛道


弟子某甲等
仰啟盡十方 無量無邊界 一切佛菩薩
従今日已往 乃至成正覺 誓發菩提心


弟子某甲等 今所發覺心
遠離諸性相 蘊處及界等 能取所取執
諸法悉無我 平等如虛空 自心本不生
空性圓寂故 如諸佛菩薩 發大菩提心
我亦如是發 是故志心禮


