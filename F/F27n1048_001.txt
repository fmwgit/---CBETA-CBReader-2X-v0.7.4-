房山石經數位版, No. 1048 一切如來白傘蓋大佛頂陀羅尼

開無相門圓寂宗 字字觀照金剛定
瑜伽妙旨傳心印 摩訶衍行揔持門
此秘密悉怛多 解脫法身金剛句
菩提力大虛空量 三昧智印果無邊
不持齋者是持齋 不持戒者名持戒
八万四千金剛眾 行住坐臥每隨身
十方世界諸如來 護念皈命受持者
念滿一万八千遍 遍遍入於無想定
号稱堅固金剛幢 自在得名人中佛
縱使罵詈不為過 諸天常聞梵語聲
神通變化不思議 陁羅尼門最第一
大聖放光佛頂力 掩揚善證菩提
唯聞念者瞻蔔香 不一切餘香氣
僧破二百五十戒 比丘尼犯八波羅
聞念佛頂陁羅尼 便得具足聲聞戒
我今依經述偈讚 無量功徳普莊嚴
聽者念者得加持 同獲涅盤寂滅樂


