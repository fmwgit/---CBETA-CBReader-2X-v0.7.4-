永樂北藏數位版, No. 1611 諸佛世尊如來菩薩尊者神僧名經(第30卷-第40卷)

好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來無星秤子兩頭平提起應須見得明若是向那箇中爭分兩若是向那箇中爭分兩佛如來應知錯認了定盤星也諸佛如來
和這佛法天地間永流通如來諸佛如來


○佛如來虎步龍驤徧九垓會從平地起風雷莫道等閑喚出惺惺者佛如來便見千江水勢逆長流也諸佛如來
和這佛法天地間永流通如來諸佛如來


○佛如來莫道吹毛劒利逆水波清莫這丈夫志氣不順人情徃時征塞北今復伐西戎佛如來千年萬載共樂昇平也諸佛如來
和這佛法天地間永流通如來諸佛如來


○佛如來誰道那撥草瞻風海上遊佛如來誰道那海山深處葉隨流佛如來相將行到水窮處果見厖眉老比丘也諸佛如來
和這佛法天地間永流通如來諸佛如來


○佛如來清風為線月為鈎一合乾坤作釣舟直向孤峯絕頂迥出垂綸坐正是不風流處也風流
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩何人一指悟群迷當下無私物匪齊莫道萬互千差寧別說莫道萬互千差寧別說佛菩薩直教那千古勿針錐也諸佛菩薩
和這佛法天地間永流通菩薩諸佛菩薩


○佛菩薩問答機關豈易酬無錢難作好風流莫道心中有事說不得佛菩薩如何只向忙中竪指頭也諸佛菩薩
和這佛法天地間永流通菩薩諸佛菩薩


○佛菩薩誰道切磋琢磨變態淆訛誰又道似葛陂化龍杖陶家居蟄梭同條生有數同條死無多佛菩薩便似風舟載月浮泛秋波也諸佛菩薩
和這佛法天地間永流通菩薩諸佛菩薩


○佛菩薩從來是不用將心向外求佛菩薩直是那箇中消息有來由佛菩薩休道達磨西來意機栝唯在一指頭也諸佛菩薩
和這佛法天地間永流通菩薩諸佛菩薩


○佛菩薩獨脫風塵舉世無不明兵甲作良圖好看河清海晏自是從來事只是時人不丈夫
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來何必不必一七二七龍樹馬鳴燄光透出直須密密綿綿綿綿密密直須密密綿綿綿綿密密佛如來覿靣當機誰道不得也諸佛如來
和這佛法天地間永流通如來諸佛如來


○佛如來直下承當草已深却來蘭浦訪知音從此溪山雲月未嘗異佛如來今古誰人自能鑑此心也諸佛如來
和這佛法天地間永流通如來諸佛如來


○佛如來只見搖頭擺尾赤梢鱗徹底無依解轉身直須是截斷舌頭饒有術拽回鼻孔妙通神好看夜明簾外風月如晝枯木巖前花卉長春佛如來獨步寰中明了了任從天下樂欣欣也諸佛如來
和這佛法天地間永流通如來諸佛如來


○佛如來誰道那心不自心安用即佛如來誰道那心即即心誰辨的佛如來百億日月繞四櫩光射銀山穿鐵壁也諸佛如來
和這佛法天地間永流通如來諸佛如來


○佛如來昔嘗來徃路相通步步相隨躡去蹤莫道山遠年深世人多不到看看一溪流水質長松
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩鼓唇拍手口嗚直引來人辨正邪好看千萬徃來都不薦好看千萬徃來都不薦佛菩薩誰人纔見便同家也諸佛菩薩
和這佛法天地間永流通菩薩諸佛菩薩


○佛菩薩誰道無嗔即是戒心淨即出家若還此性由來與彼合佛菩薩管教一切法永永定無差也諸佛菩薩
和這佛法天地間永流通菩薩諸佛菩薩


○佛菩薩誰道無心可用阿誰成佛誰又道無心自成佛成佛亦無心佛有不思議為能度眾生佛菩薩無心是真度有心即生滅也諸佛菩薩
和這佛法天地間永流通菩薩諸佛菩薩


○佛菩薩誰道說法無心無心即說佛菩薩誰道造業有心有心即業佛菩薩今既有業心即生滅何得無心也諸佛菩薩
和這佛法天地間永流通菩薩諸佛菩薩


○佛菩薩莫道無心即成佛心無局克成若是有佛可成就還是有心那有心即有漏何處得無心
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那華嶽三峯翠插天那山巔無路可躋攀不識誰人有此神仙手不識誰人有此神仙手佛如來折取那峯頭十丈蓮也諸佛如來
和這佛法天地間永流通如來諸佛如來


○佛如來蒼龍帶雨離深洞彩鳳銜花入玉關莫道一句古今無滲漏佛如來果是何人在那東西山也諸佛如來
和這佛法天地間永流通如來諸佛如來


○佛如來誰道翡翠簾垂綸未降誰道紫羅帳合視聽難通玉蟾昇夜戶皓鶴出銀籠佛如來脫身一色無遺影不坐同風落大功也諸佛如來
和這佛法天地間永流通如來諸佛如來


○佛如來誰道那驪龍海臥瑞雲高佛如來誰道那四望歸宗萬派朝佛如來好看木人來問事回惠東園一顆桃也諸佛如來
和這佛法天地間永流通如來諸佛如來


○佛如來悠悠消息不尋常蟾桂枝枝布遠香好看昨夜空中嫦娥呈巧妙看看眼睛直上綉鴛鴦
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那妙高峯頂草茸茸那步步相隨不見蹤若謂經過別山親覿靣若謂經過別山親覿靣佛菩薩片帆已過了海門東也諸佛菩薩
和這佛法天地間永流通菩薩諸佛菩薩


○佛菩薩無見頂露雲攢急劫外靈枝不帶春好看那邊不坐空王殿佛菩薩何事爭肯耘田向日輪也諸佛菩薩
和這佛法天地間永流通菩薩諸佛菩薩


○佛菩薩百一由旬學道歸片心思見普賢師只見堂堂現在紅蓮座落落分明白象兒智悲方滿日行願正圓時佛菩薩好將功德重宣說愁見波濤轉渺瀰也諸佛菩薩
和這佛法天地間永流通菩薩諸佛菩薩


○佛菩薩誰道是一掬澄潭鏡樣磨佛菩薩誰道是無風何必自生波佛菩薩轉身縱不離初際子細看來較幾何也諸佛菩薩
和這佛法天地間永流通菩薩諸佛菩薩


○佛菩薩劫外相逢那畔行靈苗叢裏鐵牛耕莫道東風吹散萬仞千巖雪空界無雲只見孤月明
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來玉在池中蓮出水汙染奚能絕方比好看大家如是直承當好看大家如是直承當佛如來那洞一夜秋風起也諸佛如來
和這佛法天地間永流通如來諸佛如來


○佛如來堂堂古路白雲漫碧眼黃頭尚未諳莫道無孔笛兒氊拍板佛如來輕輕吹破便覺滿天寒也諸佛如來
和這佛法天地間永流通如來諸佛如來


○佛如來莫道青山不異白玉無瑕莫道茫茫流水擾擾黃花有佛處纖塵不立無佛處萬別千差佛如來天涯尚有未歸客尋溪猶自摘楊花也諸佛如來
和這佛法天地間永流通如來諸佛如來


○佛如來正是那日出昇空高下周佛如來直須解崑崙源派入川流佛如來春山雲逗風無盡鴈去高飛天地秋也諸佛如來
和這佛法天地間永流通如來諸佛如來


○佛如來由來五味與一味喫了須噫氣好看金輪峯下法令若行時只見凜凜清風誠可畏
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩直言發足自嵩山蕩蕩乾坤任徃還莫道一物尚無寧有似莫道一物尚無寧有似佛菩薩那倚天長劒逼人寒也諸佛菩薩
和這佛法天地間永流通菩薩諸佛菩薩


○佛菩薩法令威嚴誰敢擬纖毫纔動鐵輪隨多少時人只見錐頭利佛菩薩幾人能得見那利頭錐也諸佛菩薩
和這佛法天地間永流通菩薩諸佛菩薩


○佛菩薩莫道有佛處不得住春風蕩蕩飛楊絮莫道無佛處急走過一葉漁舟江靣破林裏烏鵲去又來園中桃李開還謝佛菩薩舜若多神相太空無目仙人逢暗夜也諸佛菩薩
和這佛法天地間永流通菩薩諸佛菩薩


○佛菩薩且莫道鐵山傾倒壓銀山佛菩薩且莫道盤走珠兮珠走盤佛菩薩密把鴛鴦閑綉出金針終不與人看也諸佛菩薩
和這佛法天地間永流通菩薩諸佛菩薩


○佛菩薩鏡水平湖碧湛然茫茫曾未達泉源好看何人妙手解染為圖畫一點成龍便教兩處全
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來誰道寸釘入木九牛難取誰道著衣掃地騎牛去穢更求向上事但云溥不收更求向上事但云溥不佛如來任爾白雲朝嶽頂爭柰青霄不展眸也諸佛如來
和這佛法天地間永流通如來諸佛如來


○佛如來便似木人登機織石女夜拋梭直至大展門無一物佛如來爭柰那到的不肯空歸也諸佛如來
和這佛法天地間永流通如來諸佛如來


○佛如來誰道朝看群峯夜窺北斗誰道領取鈎頭意莫認定盤星鯨能騰巨浪人解過滄溟佛如來花開千朵秀兩後萬山青也諸佛如來
和這佛法天地間永流通如來諸佛如來


○佛如來正是鶯啼嶺上花發嶔崟佛如來正是青天有日白雲無心佛如來莫道南北東西路頭在千山萬水目前分也諸佛如來
和這佛法天地間永流通如來諸佛如來


○佛如來藏身無迹更無藏脫體無依便廝當好看古鏡瑩然不勞還自照有時淡烟和露濕秋光
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那世間名利閑榮辱那雲雨紛紛手翻覆莫道烏飛兔走等尋常莫道烏飛兔走等尋常佛菩薩正是翻然一透黃粱熟也諸佛菩薩
和這佛法天地間永流通菩薩諸佛菩薩


○佛菩薩莫道融和大似陽春意也勝秋露滴芙蕖正是一氣不言遍含諸有象佛菩薩教那萬靈何處謝無私也諸佛菩薩
和這佛法天地間永流通菩薩諸佛菩薩


○佛菩薩要知獨步曾無語逢人口便開只見始隨芳草去又逐落花回薄霧篩紅日輕烟襯綠苔佛菩薩箇中無限意怎把語言猜也諸佛菩薩
和這佛法天地間永流通菩薩諸佛菩薩


○佛菩薩誰道是拂拂山香滿路飛佛菩薩誰道是野花零落草離披佛菩薩春風無限深深意不得黃鶯說向誰也諸佛菩薩
和這佛法天地間永流通菩薩諸佛菩薩


○佛菩薩巍巍山下路縱橫老竹蒼苔處處生自是四海五湖徃來為客慣縱然三更無月也須行
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來一回思想一勞神不覺翻然笑轉新好看雲在嶺頭閑不徹好看雲在嶺頭閑不徹佛如來正是水流澗底太忙生也諸佛如來
和這佛法天地間永流通如來諸佛如來


○佛如來何人林下步蒼苔擾擾勞生眼未開莫道滿樹花紅隨水綠佛如來管教一時流出洞中來也諸佛如來
和這佛法天地間永流通如來諸佛如來


○佛如來誰人低頭失却針開眼拾得線那線無頭針莫度那針無孔線難穿人情無斷絕鸞膠又續絃佛如來世人紛紛孰知此意也諸佛如來
和這佛法天地間永流通如來諸佛如來


○佛如來直須是一念沉沉過有無佛如來那知道亘空拈出大彌盧佛如來直饒玉兔金烏迅一任巡遊落半途也諸佛如來
和這佛法天地間永流通如來諸佛如來


○佛如來八萬四千非一一七金山內海滔滔莫言妙高峯頂一望平如掌那箇獨把長竿釣巨鼇
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那落花芳草如鋪錦那滿目春光入畫圖好看門外相逢親切處好看門外相逢親切處佛菩薩大勝朝露滴秋梧也諸佛菩薩
和這佛法天地間永流通菩薩諸佛菩薩


○佛菩薩一念不起須彌山就中崎嶮路行難莫道競向海門遙仰望佛菩薩那四溟浩渺直透七金寒也諸佛菩薩
和這佛法天地間永流通菩薩諸佛菩薩


○佛菩薩好看出草入草誰解尋討只見那白雲重重紅日杲杲左顧復右盻寒山子行早佛菩薩幾年歸未得忘却來時道也諸佛菩薩
和這佛法天地間永流通菩薩諸佛菩薩


○佛菩薩正是那家家門掩蟾蜍月佛菩薩正是那處處鶯啼楊柳風佛菩薩若道縱橫無變異正如擲劒擬虛空也諸佛菩薩
和這佛法天地間永流通菩薩諸佛菩薩


○佛菩薩何人不踏門前路恰恰春歸又一年莫道苑內落花飄飄紅滿地回看綠陰芳草碧連天
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那淡泊洋洋膝上琴那包藏古意亦何深莫道霜天有月西風急莫道霜天有月西風急佛如來更聽落岸斷崖秋水音也諸佛如來
和這佛法天地間永流通如來諸佛如來


○佛如來踏翻釣艇承家業笑出蘆花月正圓莫道地闊天長箇中玄妙意佛如來看看同風千里為誰宣也諸佛如來
和這佛法天地間永流通如來諸佛如來


○佛如來從來三界唯心萬緣一致誰道心生法亦生心滅法亦滅推廣則彌綸萬有而非有統會則究竟寂滅而非無佛如來非無亦非非無非有亦非非有也諸佛如來
和這佛法天地間永流通如來諸佛如來


○佛如來休道自南自北自西自東佛如來休道溪山雖異雲月還同佛如來何事却教潦倒令人擾擾匆匆也諸佛如來
和這佛法天地間永流通如來諸佛如來


○佛如來黃鶴樓前鸚鵡洲由來意不在鈎頭從此扁舟一去穩泛長江綠直須浩笑一聲烟雨
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那黑雲當午蔽清虛那白雨翻空失畫圖莫道雨過雲山色淨莫道雨過雲收山色淨佛菩薩果是誰家東壁掛葫蘆也諸佛菩薩
和這佛法天地間永流通菩薩諸佛菩薩


○佛菩薩一竿一笠一簑衣急水灘頭下釣莫道釣上錦鱗容易得佛菩薩直須蘆花深處月明歸也諸佛菩薩
和這佛法天地間永流通菩薩諸佛菩薩


○佛菩薩由來拈起即行放下便歇誰知瞌睡阿師弄巧成拙佛意祖意寧知裙子褊衫百結佛菩薩有時獨立覔知音歸去來兮一天月也諸佛菩薩
和這佛法天地間永流通菩薩諸佛菩薩


○佛菩薩正是那騏驥駑駘辨者稀佛菩薩畢竟是淺深毛色有誰知佛菩薩若非伯樂垂精鑒千里追風不易騎也諸佛菩薩
和這佛法天地間永流通菩薩諸佛菩薩


○佛菩薩混融不雜體常虛雪月交光類莫如莫道應處萬端一一無礙看看片雲自在卷還舒
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來無量劫來曾未遇如何不動到其中莫言佛法本來無多子莫言佛法本來無多子佛如來最苦是那瞿曇一通也諸佛如來
和這佛法天地間永流通如來諸佛如來


○佛如來試問如何是一通世尊當靣指迷蹤但看祥雲密密微微雨佛如來更聽大震雷音帀地風也諸佛如來
和這佛法天地間永流通如來諸佛如來


○佛如來便是醉乘白鶴登銀闕夢跨青鸞入絳宮到那酒醒眼開俱不見滿川桃李自春風一問通皆備瞿曇物物空佛如來喚得兔來依舊放幾多山鬼暗相從也諸佛如來
和這佛法天地間永流通如來諸佛如來


○佛如來試問那那吒太子本來身佛如來只見得卓卓無依不受塵佛如來雲散水流天地靜籬間黃菊正爭春也諸佛如來
和這佛法天地間永流通如來諸佛如來


○佛如來山河國土現全軀十方世界在裏許好看萬劫千生茫茫絕去來畢竟何者是身任聽取
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩如來一擊少人知直下分明更是誰只見無限月光隨水去只見無限月光隨水去佛菩薩那片雲偏向故山歸也諸佛菩薩
和這佛法天地間永流通菩薩諸佛菩薩


○佛菩薩月裏嫦娥不畫眉只將雲霧作羅衣到底不知夢逐青鸞去佛菩薩看看猶把花枝蓋靣歸也諸佛菩薩
和這佛法天地間永流通菩薩諸佛菩薩


○佛菩薩誰道那聖法從來不殺生本無生殺亘精明誰又道那是諸人我皆空相一切冤親盡假名甘露纔霑身熱惱悉消盡佛菩薩玉蓮金子兩兩敷榮也諸佛菩薩
和這佛法天地間永流通菩薩諸佛菩薩


○佛菩薩管教不遲一步不疾一刻佛菩薩由來一任眼明如何會得佛菩薩碎身粉骨未足酬一句了然超百億也諸佛菩薩
和這佛法天地間永流通菩薩諸佛菩薩


○佛菩薩不經一事難長智不曾殺生了無忌好看傳言送語便即當風流看看拈得口來失却鼻
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來父母非我親有誰是親的諸佛非我道將何是道的正是我言與心親父母非可比我行與道合諸佛心即是佛如來外求有相佛與我不相似欲識我本心非合亦非離也諸佛如來
和這佛法天地間永流通如來諸佛如來


○佛如來見處孤危立處高急如石火利如刀若還到家問路家何在佛如來正是掀倒棊盤脫著布袍也諸佛如來
和這佛法天地間永流通如來諸佛如來


○佛如來莫言閑却年光半百春可憐嫌富不嫌貧莫言祖佛非道求何道父母不親誰更親七步不勞蓮捧足無言須信鑑生塵佛如來禪門自古牢關鑰漏泄家風是甚人也諸佛如來
和這佛法天地間永流通如來諸佛如來


○佛如來誰道是父母非親孰我親佛如來誰道是祖師肝膽向人傾佛如來直下若能親薦得優曇花發火中春也諸佛如來
和這佛法天地間永流通如來諸佛如來


○佛如來半生兩足不履地軒知踏遍天涯得箇冬印子至今目瞪口呿若問是何人道是伏密多耶
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那石上栽花分外奇那枝頭春色暗芳菲直是馨香遍界無人齅直是馨香遍界無人齅佛菩薩一任狂風取次吹也諸佛菩薩
和這佛法天地間永流通菩薩諸佛菩薩


○佛菩薩前溪綠漲雨初晴浮笠波心掌樣平莫道伎倆由來秪如此佛菩薩若還放却管教急急奔前程也諸佛菩薩
和這佛法天地間永流通菩薩諸佛菩薩


○佛菩薩莫道春寒料峭凍殺年少從來切忌參商別無奇妙低頭敬侍奉歡喜去問訊佛菩薩佛法商量恐傷性命也諸佛菩薩
和這佛法天地間永流通菩薩諸佛菩薩


○佛菩薩好看那摩天鴆鳥九頭毒佛菩薩好看那護世那吒八臂長佛菩薩水自竹邊流出冷風從花裏過來香也諸佛菩薩
和這佛法天地間永流通菩薩諸佛菩薩


○佛菩薩藏鋒避箭路千差萬古相饒老作家好看碧水汪洋鸕鷀無覔處要知夜深和月宿蘆花
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來取水烹茶不露機當時夢寐善知時如斯方可做那僊陀客如斯方可做那僊陀客佛如來那鶖子神通豈及伊也諸佛如來
和這佛法天地間永流通如來諸佛如來


○佛如來一盃晴雪早茶香午睡初醒春晝長莫道拶著通身俱是眼佛如來看看半窓踈影轉斜陽也諸佛如來
和這佛法天地間永流通如來諸佛如來


○佛如來解把一莖野草呼作丈六金身會得頭頭皆是道眼中童子靣前人試問誰為主進步敘寒溫佛如來應知北極群星拱不見黃河徹底渾也諸佛如來
和這佛法天地間永流通如來諸佛如來


○佛如來誰道鳳閣香沉雪巢夜冷佛如來誰道半明月和氣藹然佛如來正是耕人田不種禾熟不臨田也諸佛如來
和這佛法天地間永流通如來諸佛如來


○佛如來莫道臥龍纔奮迅猛虎便咆哮正是時人目下只見波濤湧誰知那彎彎新月掛林梢
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩閑看白雲生碧落靜聽流水過青山莫道玉見火時光轉潤莫道玉見火時光轉潤佛菩薩誰道蓮花在水葉長乾也諸佛菩薩
和這佛法天地間永流通菩薩諸佛菩薩


○佛菩薩華嶽山前百尺井中有寒泉徹骨冷試問誰家女子來照影佛菩薩不照其餘看看只照那斜領也諸佛菩薩
和這佛法天地間永流通菩薩諸佛菩薩


○佛菩薩誰解撥草瞻風孤峯獨宿誰解鼓無絃琴唱無生曲撿點属何人香嚴鼎三足佛菩薩臨機不費纖毫力任運分身千百億也諸佛菩薩
和這佛法天地間永流通菩薩諸佛菩薩


○佛菩薩須知是急行緩步無前後佛菩薩直須解渾踏天涯路一條佛菩薩若是忽然知住處便能平步上雲霄也諸佛菩薩
和這佛法天地間永流通菩薩諸佛菩薩


○佛菩薩休言妙不妙玄不玄鼻孔無多竅干頂無青天至士寧容袖手良馬豈待揮鞭看看百鳥不來春又去岩房贏得日高眠
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來誰道佛祖由來總是冤電機旋處直如絃若是金毛自解和聲拶若是金毛自解和聲拶佛如來正是月裏麒麟咲揭天也諸佛如來
和這佛法天地間永流通如來諸佛如來


○佛如來罪已無根性已空正生風處不生風至今猶見山谷山前水佛如來直是一派清流入海中也諸佛如來
和這佛法天地間永流通如來諸佛如來


○佛如來休言以罪懺罪將錯就錯莫道一陣清風劈面來罪華業果俱凋落靈丹只一粒神功自超卓佛如來管取病瘥不須多藥也諸佛如來
和這佛法天地間永流通如來諸佛如來


○佛如來好看前溪水急天柱峯高佛如來直是洞然明白不隔毫佛如來從來生計平如掌後世猶能弄海潮也諸佛如來
和這佛法天地間永流通如來諸佛如來


○佛如來萬丈洪崖倚碧空人間有路不能通便是青天白日一點雲無礙任爾舒卷縱橫疾似風
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那颯颯春風動物華那園林開葉又開花從此歸來謾與佳人說從此歸來謾與佳人說佛菩薩好看鸞鏡臺前雲鬢斜也諸佛菩薩
和這佛法天地間永流通菩薩諸佛菩薩


○佛菩薩莫道問來答去盡因緣流落寰區數百年好看自古及今諸衲子佛菩薩至今一人傳了一人傳也諸佛菩薩
和這佛法天地間永流通菩薩諸佛菩薩


○佛菩薩正是魚行水濁鳥飛毛落由來至鑑難迯太虛寥廓迢迢五百生只為大修行佛菩薩疾雷破山風震海百鍊精金色更妍也諸佛菩薩
和這佛法天地間永流通菩薩諸佛菩薩


○佛菩薩莫道不落不昧從茲懺悔佛菩薩休言不昧不落無繩自縛佛菩薩可怜柳絮隨春風有時自西還自東也諸佛菩薩
和這佛法天地間永流通菩薩諸佛菩薩


○佛菩薩不落藏鋒不昧分要伊從此脫前身莫道相逢相笑盡道休官去林下從來何曾見一人
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那簸土揚塵無避處誰人便直到玉樓前從此回頭不見來時路從此回頭不見來時路佛如來下是黃泉上是蒼天也諸佛如來
和這佛法天地間永流通如來諸佛如來


○佛如來洗塵觸體兩空寂妙證密圓超見思莫道白璧無瑕空受玷佛如來誰知那圓通會裏受塗糊也諸佛如來
和這佛法天地間永流通如來諸佛如來


○佛如來莫道超諸現量即悟水因莫道體明無垢不用洗塵既得無所有了此無相身佛如來成佛子住妙觸常存也諸佛如來
和這佛法天地間永流通如來諸佛如來


○佛如來須知由來道善善不從惡佛如來須知由來道惡惡不從善佛如來善惡如浮雲起滅俱無處也諸佛如來
和這佛法天地間永流通如來諸佛如來


○佛如來大海中心泛鐵船隨波逐浪浪滔天好看順風到岸舉世無人識休道江北從來使鐵錢
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那丫鬟女子畫蛾眉那鸞鏡臺前語似癡直是自說玉顏難比並直是自說玉顏難比並佛菩薩看看却來架上著羅衣也諸佛菩薩
和這佛法天地間永流通菩薩諸佛菩薩


○佛菩薩兩輪舉處烟塵起電急星馳擬何止好看目前不礙徃來機正令全施無表裏佛菩薩丈夫意氣自衝天彼是彼兮此是此也諸佛菩薩
和這佛法天地間永流通菩薩諸佛菩薩


○佛菩薩誰道維摩老悲生空懊惱好看臥在毘耶城全身太枯槁七佛祖師來一字俱屏掃佛菩薩請問不二門當時便靠倒若是不靠倒金毛師子無處討也諸佛菩薩
和這佛法天地間永流通菩薩諸佛菩薩


○佛菩薩誰道日靣月靣星流電卷佛菩薩誰道對鏡無私盤珠自轉佛菩薩不見鉗鎚解煎百鍊金刀尺能裁萬文也諸佛菩薩
和這佛法天地間永流通菩薩諸佛菩薩


○佛菩薩沙禽夜宿滄洲樹石笋穿開古路笞莫道大海鯤鯨本來無羽翼也須見得親從鳥道回
和這佛法天地間永流通菩薩諸佛菩薩


