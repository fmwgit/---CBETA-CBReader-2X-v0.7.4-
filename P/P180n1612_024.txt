永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

且莫道世間幻色與虛聲。 和觀音菩薩無量諸佛菩薩。


且莫道微塵剎海妙成。 和南無釋迦牟尼佛南無釋迦牟尼佛。


且莫道水上葫蘆無繫著。
和觀音菩薩無量諸佛菩薩。


噯且說這百尺竿頭進步是前程。 和南無釋迦牟尼佛南無釋迦牟尼佛。


內心外境緫皆空。
和觀音菩薩無量諸佛菩薩。


我則見如來藏我則見如來藏寶王剎大法輪都顯著神通。
和南無釋迦牟尼佛南無釋迦牟尼佛。


見法相分明無障壅。 和觀音菩薩無量諸佛菩薩。


我則見心識中我則見心識中被這般被這般的雜毒昬沉迷誤殊不知覺若非妙悟怎得消融。
和南無釋迦牟尼佛南無釋迦牟尼佛。


問何時跳出葛藤中。
和觀音菩薩無量諸佛菩薩。


我則見塵勞中我則見塵勞中紛擾擾連環鈎鎖無窮。
和南無釋迦牟尼佛南無釋迦牟尼佛。


看起來那箇是菩提涅槃佛性真如須分別。
和觀音菩薩無量諸佛菩薩。


我則見一切心我則見一切心映著那烱粲粲的冰壺沁著那明湛湛的止水無異無別無前無後十方世界寂滅無蹤。
和南無釋迦牟尼佛南無釋迦牟尼佛。


塵境紛紜萬念生。 和觀音菩薩無量諸佛菩薩。


不除境不見色不聞聲。 和南無釋迦牟尼佛南無釋迦牟尼佛。


只是那經教上不分明。
和觀音菩薩無量諸佛菩薩。


我則見眾生每我則見眾生每凝心斂念閉目藏睛溟溟漠漠無知覺塞耳偷鈴。
和南無釋迦牟尼佛南無釋迦牟尼佛。


這壁廂昬昬昬那壁廂癡癡癡涉事涉塵只見得心頭熱悶。
和觀音菩薩無量諸佛菩薩。


我則見香噴噴的蓮華我則見香噴噴的蓮華明淨淨的綠水晃蕩蕩的青天披雲見日隨處明朗更無昬昧不用支撐。
和南無釋迦牟尼佛南無釋迦牟尼佛。


噯性根鈍須黽勉心境迷勇猛修七顛八倒只見得種種差別種種差別都無分曉。
和觀音菩薩無量諸佛菩薩。


噯方寸中隨分去觸境逢緣隨分去觸境逢緣時時提撕使心動轉或淨或穢或喜或怒或順或逆便只是那洞徹無形。
和南無釋迦牟尼佛南無釋迦牟尼佛。


參禪學道悟真機。 和觀音菩薩無量諸佛菩薩。


我則見活潑潑地心源我則見活潑潑地心源玄透玄微。
和南無釋迦牟尼佛南無釋迦牟尼佛。


晃蕩蕩的太虛渺茫茫的巨壑豁然通悟。
和觀音菩薩無量諸佛菩薩。


只管下實落落的工夫只管下實落落的工夫須見得雲生嶺處月落波時。
和南無釋迦牟尼佛南無釋迦牟尼佛。


噯那時節情妄空知解泯離聖凡去憎愛百千念慮只見得同時休息。
和觀音菩薩無量諸佛菩薩。


噯便見得眾生心般若體玉樓人金勒馬杏花天芳草地聖凡情盡一靈知。
和南無釋迦牟尼佛南無釋迦牟尼佛。


一時間見得搖動心海攪水為波即千波觀止水動靜無虧就那色相中廓明大智。
和觀音菩薩無量諸佛菩薩。


且不問生天生人且不問生天生人生十法界即一心現萬法自分迷悟出世間佛日光煇。
和南無釋迦牟尼佛南無釋迦牟尼佛。


山青水綠悟禪心。 和觀音菩薩無量諸佛菩薩。


聞鵲噪聽鴉鳴求佛法此中尋。 和南無釋迦牟尼佛南無釋迦牟尼佛。


噯明朗朗的心妙如如的性眾生每超著塵除著障斷著緣離著相淨倮倮花池寶樹玉殿瓊樓自然不被差別。
和觀音菩薩無量諸佛菩薩。


我只聽擊竹聲我只聽擊竹聲悟禪宗明佛旨若是那志願卑根器濁強差排失方便牽識情馳念慮則見得紛紛擾擾昬昬迷迷蒼黃恐怖怎能得那塵垢無侵。
和南無釋迦牟尼佛南無釋迦牟尼佛。


若是那悟的人見根源洞四方徹八面無邊境界存心目。
和觀音菩薩無量諸佛菩薩。


究竟來只是無聖凡離憎愛去生滅不執著便只似那雲從嶺起月向波沉。
和南無釋迦牟尼佛南無釋迦牟尼佛。


只看那古鏡中損光煇蔽塵垢昧靈知含萬象畢竟是本來光不壞。
和觀音菩薩無量諸佛菩薩。


噯有時節得清淨現真光消障翳轉法輪度含識普照十方恒河沙界無邊無量萬劫際光明。
和南無釋迦牟尼佛南無釋迦牟尼佛。


且未說百千諸佛但聞名。 和觀音菩薩十方諸佛菩薩。


且未說莊嚴國土演真乘。 和南無釋迦牟尼佛南無釋迦牟尼佛。


且未說黃鶴樓中題與否。
和觀音菩薩十方諸佛菩薩。


噯恁從教嘲風詠月直下使人驚。 和南無釋迦牟尼佛南無釋迦牟尼佛。


秋空月影印千江。
和觀音菩薩十方諸佛菩薩。


莫道是向真如莫道是向真如無礙順世緣使魔怪俱降。
和南無釋迦牟尼佛南無釋迦牟尼佛。


離苦海沉淪除業障。 和觀音菩薩十方諸佛菩薩。


我則見亂紛紛我則見亂紛紛擾飛飛擾飛飛的花落飄來飄去一來一徃一上一下旋轉悠揚。
和南無釋迦牟尼佛南無釋迦牟尼佛。


向頭頭處處勿乖張。
和觀音菩薩十方諸佛菩薩。


且莫道鑿頭方且莫道鑿頭方錐頭利虛空掛劒難藏。
和南無釋迦牟尼佛南無釋迦牟尼佛。


正好看那時節草偃風行水到渠成須覿面。
和觀音菩薩十方諸佛菩薩。


只看釣魚船只看釣魚船趂著那浩渺渺的烟波順著那白茫茫的巨浪幞頭衫帽酒錢當却三盞兩盞醉後郎當。
和南無釋迦牟尼佛南無釋迦牟尼佛。


十石油麻樹上攤。 和觀音菩薩十方諸佛菩薩。


百草頭祖師意未為難。 和南無釋迦牟尼佛南無釋迦牟尼佛。


直饒君釘鉸得悟機關。
和觀音菩薩十方諸佛菩薩。


我則見這話頭我則見這話頭當塲舉似性相圓融鐘鳴鼓響重重顯露入聖超凡。
和南無釋迦牟尼佛南無釋迦牟尼佛。


心鏡裏明明明洪河中深深深石化為金畢竟是無人我相。
和觀音菩薩十方諸佛菩薩。


只見得轟殷殷的雷聲只見得轟殷殷的雷聲淨如如的山色明湛湛的水光千峯勢到萬流歸神通妙用莫測其端。
和南無釋迦牟尼佛南無釋迦牟尼佛。


噯悟機鋒如電掃明慧日察秋毫人天會上只見得妙相圓明法輪常轉本來無礙。
和觀音菩薩十方諸佛菩薩。


噯看來時便只似盤裏明珠便只似盤裏明珠當機轉動神光獨燿一切佛法自心具足隨處發現家家有路透著長安。
和南無釋迦牟尼佛南無釋迦牟尼佛。


雷音獨震徧大千。 和觀音菩薩十方諸佛菩薩。


我則見那清淨的法身我則見那清淨的法身妙應無邊。
和南無釋迦牟尼佛南無釋迦牟尼佛。


明晃晃的雪消暖融融的春來自然開悟。
和觀音菩薩十方諸佛菩薩。


我則見一片片的桃花我則見一片片的桃花夾路開馬蹄何處風雨連天。
和南無釋迦牟尼佛南無釋迦牟尼佛。


噯且休道眼如鈴牙如劒鑿頭方錐頭利入泥入水一口吞盡三世佛。
和觀音菩薩十方諸佛菩薩。


噯那其間僧是僧俗是俗山是山水是水凡不凡聖不聖是非彼此互相牽。
和南無釋迦牟尼佛南無釋迦牟尼佛。


那其間只見妙揮寶劒金鎖無須辨親踈出生死未來現在向他空劫中道無道有。
和觀音菩薩十方諸佛菩薩。


便似那苦瓠連根便似那苦瓠連根甜徹蒂一般甞雨般味說明道白仰人天佛佛同宣。
和南無釋迦牟尼佛南無釋迦牟尼佛。


碧潭深處釣嘉魚。 和觀音菩薩十方諸佛菩薩。


誰知道泥裏蚌滿腹裏是明珠。 和南無釋迦牟尼佛南無釋迦牟尼佛。


噯白浪起青岑紅塵飛碧海漁父每披著簑頂著笠垂著設著餌驀然間水寒夜靜畢竟如何向此中能釣得。
和觀音菩薩十方諸佛菩薩。


只見那四壁廂只見那四壁廂黑沉沉昬漠漠一時間南山雲北山雨墨中煤霜裏雪苦中樂樂中苦只見得蜂房成蜜麝臍作香明明觸處露堂堂那妙相真如。
和南無釋迦牟尼佛南無釋迦牟尼佛。


身口意清淨呵便只應赤灑灑淨倮倮六根永斷諸緣業。
和觀音菩薩十方諸佛菩薩。


五須彌到時布著因成著果野干鳴師子吼狸奴白牯一輪明月徧照空虛。
和南無釋迦牟尼佛南無釋迦牟尼佛。


莫說那幻相空佛是塵塵是佛索泥牛尋石虎休道是登山不到頂。
和觀音菩薩十方諸佛菩薩。


噯那時節諸佛現白玉毫黃金相證菩提入兜率塵塵剎剎無處不在莊嚴具足業障緫消除。
和南無釋迦牟尼佛南無釋迦牟尼佛。


且未說水精甕裏著波斯。 和觀音菩薩無量諸佛菩薩。


且未說虛空釘橛示雙趺。 和南無釋迦牟尼佛南無釋迦牟尼佛。


且未說布網張羅俱盡力。
和觀音菩薩無量諸佛菩薩。


噯那其間一語一默那箇是文殊。 和南無釋迦牟尼佛南無釋迦牟尼佛。


青旗吹動栁花風。
和觀音菩薩無量諸佛菩薩。


我則見竹烟消我則見竹烟消山杏落有淺紅都間著深紅。
和南無釋迦牟尼佛南無釋迦牟尼佛。


火熖裏藏身施妙用。 和觀音菩薩無量諸佛菩薩。


便似那鏡湖中便似那鏡湖中朗澄澄朗澄澄的綠水舊時波影清風不改一塵不染萬象俱融。
和南無釋迦牟尼佛南無釋迦牟尼佛。


算涅槃生死緫皆空。
和觀音菩薩無量諸佛菩薩。


莫道是超毘盧莫道是超毘盧越釋迦顯著無量神通。
和南無釋迦牟尼佛南無釋迦牟尼佛。


那其間須記取月照千江海底孤燈都鑒徹。
和觀音菩薩無量諸佛菩薩。


有時節悟全機有時節悟全機轉著那活潑潑地法輪然著那晃粲粲的慧炬四方八面光明廣大生生世世妙應無方。
和南無釋迦牟尼佛南無釋迦牟尼佛。


自是風生不動旛。 和觀音菩薩無量諸佛菩薩。


金烏飛玉兔走促晨昬。 和南無釋迦牟尼佛南無釋迦牟尼佛。


誰悟得那如來正法輪。
和觀音菩薩無量諸佛菩薩。


要識那諸佛心要識那諸佛心便只似那截斷紅塵衝開碧落千燈共影萬同源。
和南無釋迦牟尼佛南無釋迦牟尼佛。


這壁廂是文殊那壁廂是維摩人我無爭畢竟是誰分語默。
和觀音菩薩無量諸佛菩薩。


我只見密簇簇的靈苗我只見密簇簇的靈苗亂紛紛的瑞草一片片的白雲如何是道如何是佛青山綠水寂寞無言。
和南無釋迦牟尼佛南無釋迦牟尼佛。


噯問如何心即佛道如何佛非心左來右去便是那黃葉止啼施方驗病誰曾悟得。
和觀音菩薩無量諸佛菩薩。


噯峭巍巍見幾處玲玲瓏瓏見幾處玲玲瓏瓏分分明明森羅萬象圓通無礙群機應感諸緣消釋都到著那不二法門。
和南無釋迦牟尼佛南無釋迦牟尼佛。


水出高原浪拍天。 和觀音菩薩無量諸佛菩薩。


只見得滴泠泠的清聲只見得滴泠泠的清聲落那峯前。
和南無釋迦牟尼佛南無釋迦牟尼佛。


便衝斷那雲根還點破那溪煙終歸大海。
和觀音菩薩無量諸佛菩薩。


只見那噴滾滾的波濤只見那噴滾滾的波濤盡朝宗千流萬不用尋源。
和南無釋迦牟尼佛南無釋迦牟尼佛。


噯便似那一頭驢三隻脚前步高後步低動頭搖尾騎過去更難尋覔。
和觀音菩薩無量諸佛菩薩。


噯那其間一拽杷二牽犂上平田向淺地水流溪雲在嶺湖南長老重加鞭。
和南無釋迦牟尼佛南無釋迦牟尼佛。


一時間見得一箭射落天邊鴻鴈千人觀萬人看雷奔電激不知滲漏中墮在那種。
和觀音菩薩無量諸佛菩薩。


便似那深深沉沉便似那深深沉沉三千剎海出紅爐一點雪萬緣消盡碧潭中片月孤圓。
和南無釋迦牟尼佛南無釋迦牟尼佛。


須彌頂上擊金鐘。 和觀音菩薩無量諸佛菩薩。


百戰塲師子吼從此處悟真空。 和南無釋迦牟尼佛南無釋迦牟尼佛。


噯青崒崒的山綠茫茫的水兀的是南嶺雲東籬菊露著胸跣著足莫蹉過喬林鵲噪幽谷猿啼畢竟如何是佛。
和觀音菩薩無量諸佛菩薩。


只見那法界中只見那法界中浩巍巍廣蕩蕩那是佛頭戴天脚地髮掩泥身臥土朝裝香暮換水便是那水來河漲風來樹動龜毛兔角金沙照影松竹生風。
和南無釋迦牟尼佛南無釋迦牟尼佛。


道逢人不見靣把猢猻繫露柱入布袋畢撥巖前曾宴坐。
和觀音菩薩無量諸佛菩薩。


百花開春至散著雲見著月趯倒瓶拽轉鉢妙用當機方袍圓頂叉手當胸。
和南無釋迦牟尼佛南無釋迦牟尼佛。


且問那出世時白雲重青山疊清風生明月至畢竟是梅開殘臘夜。
和觀音菩薩無量諸佛菩薩。


噯那時節恰恁麼雲在天月在水萬重山千浪鶴唳青霄猿啼古木花開五葉千古振玄宗。
和南無釋迦牟尼佛南無釋迦牟尼佛。


莫只道晝夜舒光轉法輪。 和觀音菩薩十方諸佛菩薩。


莫只道箇箇埋藏無價珍。 和南無釋迦牟尼佛南無釋迦牟尼佛。


莫只道照破塵根無一物。
和觀音菩薩十方諸佛菩薩。


噯那其間十方變現知是釋迦身。 和南無釋迦牟尼佛南無釋迦牟尼佛。


栴檀林裏氣熏天。
和觀音菩薩十方諸佛菩薩。


我則見兜率宮我則見兜率宮瑠璃境黃金地現寶月團圓。
和南無釋迦牟尼佛南無釋迦牟尼佛。


看真妄相尋誰解辨。 和觀音菩薩十方諸佛菩薩。


直要那造心源直要那造心源認無為認無為的佛體包含德用空明廓徹非常非斷生滅無緣。
和南無釋迦牟尼佛南無釋迦牟尼佛。


有誰知欲界本無禪。
和觀音菩薩十方諸佛菩薩。


便只是顯全機便只是顯全機悟心印千佛萬佛同傳。
和南無釋迦牟尼佛南無釋迦牟尼佛。


一時間法寶藏普放光明帀地帀天祥光起。
和觀音菩薩十方諸佛菩薩。


我則見補陀巖我則見補陀巖現著那白粲粲的毫光露著那朗融融的金相神通自在世世增長殊勝功德無量無邊。
和南無釋迦牟尼佛南無釋迦牟尼佛。


幻化空身即法身。 和觀音菩薩十方諸佛菩薩。


鑒本源明實性悟天真。 和南無釋迦牟尼佛南無釋迦牟尼佛。


那十方的世界蕩無垠。
和觀音菩薩十方諸佛菩薩。


我則見如來說我則見如來說一大藏教無古無今無異無別無前無後無法無心。
和南無釋迦牟尼佛南無釋迦牟尼佛。


這邊道虛虛虛那邊道空空空非法非心向言下誰能領旨。
和觀音菩薩十方諸佛菩薩。


只見那淨倮倮的脚跟只見那淨倮倮的脚跟赤灑灑的筋骨明朗朗的心田葛藤四路一切截斷長安直透剎海無塵。
和南無釋迦牟尼佛南無釋迦牟尼佛。


噯傳心法成虛妄求真實轉參差是非顛倒只見得無迷可破無悟可待了無知解。
和觀音菩薩十方諸佛菩薩。


噯那其間便只似摩尼寶珠便只似摩尼寶珠本來清淨煇煇燁燁晃晃朗朗照徹上下無邊無岸都只是那無量光明。
和南無釋迦牟尼佛南無釋迦牟尼佛。


秋香滿院暑漸消。 和觀音菩薩十方諸佛菩薩。


我則見氣噴噴的木犀我則見氣噴噴的木犀半空中飄。
和南無釋迦牟尼佛南無釋迦牟尼佛。


滴泠泠的溪聲明淨淨的山色都成色相。
和觀音菩薩十方諸佛菩薩。


只見那廣蕩蕩的虛空只見那廣蕩蕩的虛空便似那千江綠水片月青霄。
和南無釋迦牟尼佛南無釋迦牟尼佛。


噯那時節喚作佛作菩薩作聲聞作緣覺空拳指上把什麼提撕舉覺。
和觀音菩薩十方諸佛菩薩。


噯想其間翻手雲覆手雨東邊語西邊話不可名不可狀泥牛石虎兩難招。
和南無釋迦牟尼佛南無釋迦牟尼佛。


算從前只是糊糊塗塗昬昬沉沉墨中煤霜裏粉黑黑白白一時看見間自然難辨。
和觀音菩薩十方諸佛菩薩。


只見得清淨莊嚴只見得清淨莊嚴以何為佛露著胸跣著足金泥捏看寶凾玉軸題標。
和南無釋迦牟尼佛南無釋迦牟尼佛。


杖林山下竹筋鞭。 和觀音菩薩十方諸佛菩薩。


相逢處不下馬雲在水月當天。 和南無釋迦牟尼佛南無釋迦牟尼佛。


噯兜率率的天極樂樂的國那時節參著禪問著道講著經悟著佛親見得一揮桉上築倒金剛便重重添註脚。
和觀音菩薩十方諸佛菩薩。


只見得剎海中只見得剎海中窈冥冥昬黑黑誰悟得無住心無邊際解脫門波羅蜜佛法僧定慧智便見得當人日用神道光明如是了悟三世空寂心法虛傳。
和南無釋迦牟尼佛南無釋迦牟尼佛。


似百鍊的精金想其間色不變相不壞本來面目依然在。
和觀音菩薩十方諸佛菩薩。


且莫道世間一眾生一國土自心田他境界紛紛擾擾業緣不斷障道相牽。
和南無釋迦牟尼佛南無釋迦牟尼佛。


那時節認性源透禪機明佛法悟心緣離言說一宿覺名為觀自在。
和觀音菩薩十方諸佛菩薩。


噯須要得那心境無所著無所住圓陀陀光爍爍般若社中毘盧頂上無窮消息空覺緫超然。
和南無釋迦牟尼佛南無釋迦牟尼佛。


也不論三乘八藏廣無邊。 和觀音菩薩無量諸佛菩薩。


也不論六根八法浩綿綿。 和南無釋迦牟尼佛南無釋迦牟尼佛。


也不論四教五明并六義。
和觀音菩薩無量諸佛菩薩。


噯論禪機且說法身充滿緫無偏。 和南無釋迦牟尼佛南無釋迦牟尼佛。


法身元自露堂堂。
和觀音菩薩無量諸佛菩薩。


也休道三種病也休道二種光須解得箇中意莫只謾度量。
和南無釋迦牟尼佛南無釋迦牟尼佛。


看平地生堆風起浪。 和觀音菩薩無量諸佛菩薩。


則見道六不収則見道一不立那清淨那清淨的難覓狂風掃葉明月照壁藥闌底處爛熳花香。
和南無釋迦牟尼佛南無釋迦牟尼佛。


想西江一吸浩茫茫。
和觀音菩薩無量諸佛菩薩。


怎勾得證法身怎勾得證法身越毘盧一切透脫光芒。
和南無釋迦牟尼佛南無釋迦牟尼佛。


看起來一不問二即不休變金為土真難得。
和觀音菩薩無量諸佛菩薩。


要知那真法身要知那真法身恰似那一片片的虛空又似那明朗朗的水月應物現形如驢覷井如井覷驢道八非常。
和南無釋迦牟尼佛南無釋迦牟尼佛。


色壞須知不壞身。 和觀音菩薩無量諸佛菩薩。


水如藍花似錦最分明。 和南無釋迦牟尼佛南無釋迦牟尼佛。


那毘盧師真是法身尊。
和觀音菩薩無量諸佛菩薩。


要知那透法身要知那透法身更要知那赤心片片斗裏藏身眉毛境界體妙探玄。
和南無釋迦牟尼佛南無釋迦牟尼佛。


道甚麼分不分這胡僧笑點頭廓落虛空一輪明月淨無垠。
和觀音菩薩無量諸佛菩薩。


我則見那清淨的法身我則見那清淨的法身離却著那四大消却著那五蘊堂堂白日獨上刀梯一塵不染萬里無雲。
和南無釋迦牟尼佛南無釋迦牟尼佛。


噯想般若浩漫漫望虛空坦平平法身四大則見得性地非空空非性地玄妙難言。
和觀音菩薩無量諸佛菩薩。


噯那諸方要知那毘盧有師要知那法身有主枯木糝花蝦蟆吞月三種二種填凹就頭大耳小端的是那體用有分。
和南無釋迦牟尼佛南無釋迦牟尼佛。


花香酒美最多情。 和觀音菩薩無量諸佛菩薩。


我則見幻化化的空身我則見幻化化的空身空幻難名。
和南無釋迦牟尼佛南無釋迦牟尼佛。


示清淨的法身演廣長的舌相溪聲山色。
和觀音菩薩無量諸佛菩薩。


則聽得那潺潺的溪聲又見得那靄靄的山色領悟處雲門一曲夜雨三更。
和南無釋迦牟尼佛南無釋迦牟尼佛。


噯却見那長者長短者短圓者圓方者方長短圓方都不是誰能省悟。
和觀音菩薩無量諸佛菩薩。


噯又看他那千源與萬源那千體與萬體緫法身依智海千源萬體豈殊形。
和南無釋迦牟尼佛南無釋迦牟尼佛。


也須要見得在內在外或在中間不在內不在外不在中間便知那拂子擊禪牀意。
和觀音菩薩無量諸佛菩薩。


又見得清清淨淨又見得清清淨淨透透徹徹似毘盧頂金冠隨流出沒真箇是來徃縱橫。
和南無釋迦牟尼佛南無釋迦牟尼佛。


法身清淨普圓融。 和觀音菩薩無量諸佛菩薩。


徧十方悉充滿含萬象等虛空。 和南無釋迦牟尼佛南無釋迦牟尼佛。


噯悟非色的色求不空的空要知那山之高水之深晝之明夜之暗直是那風動塵起雲騰鳥飛都不是法身處。
和觀音菩薩無量諸佛菩薩。


要知道那法身要知道那法身如千日無障蔽直下處乾絞瀝淨洗滌頭頭明物物顯斷無明泯是非覩圓覺晃晃朗朗光光明明徹上徹下到中間那妙用無窮。
和南無釋迦牟尼佛南無釋迦牟尼佛。


那世人執著呵豈知那廣長舌清淨身不在溪山聲色裏。
和觀音菩薩無量諸佛菩薩。


看起來那箇鼻入的皆佛香口噉的皆法味混混融融一相平等具足神通。
和南無釋迦牟尼佛南無釋迦牟尼佛。


只看那三昧門河成酪地變金從出沒隨卷舒真箇是妙用無邊際。
和觀音菩薩無量諸佛菩薩。


噯到此處方見得亦不大亦不小亦非方亦非圓逍逍遙遙清清淨淨圓裹十虛三際緫含容。
和南無釋迦牟尼佛南無釋迦牟尼佛。


試問著諸法是常是無常。 和觀音菩薩十方諸佛菩薩。


試說著廬陵米價要相當。 和南無釋迦牟尼佛南無釋迦牟尼佛。


試聽著犬吠鷄鳴霜降早。
和觀音菩薩十方諸佛菩薩。


噯三月三誰解參禪問法到西方。 和南無釋迦牟尼佛南無釋迦牟尼佛。


洞湖水浪滔天。
和觀音菩薩十方諸佛菩薩。


則見那鐙明佛則見那鐙明佛現剎剎覺塵塵要悟著性源。
和南無釋迦牟尼佛南無釋迦牟尼佛。


看華嶽黃河平怗怗。 和觀音菩薩十方諸佛菩薩。


則見得那鐵船則見得那鐵船向虛空向虛空裏駕著高峯幽澗泉清月白金烏一點敻徹無雲。
和南無釋迦牟尼佛南無釋迦牟尼佛。


聽鼓聲八百更三千。
和觀音菩薩十方諸佛菩薩。


則見那烏飛急則見那兔走頻指點處扶桑日出那邊。
和南無釋迦牟尼佛南無釋迦牟尼佛。


看起來那佛法最妙最深石火電光經幾劫。
和觀音菩薩十方諸佛菩薩。


又則見出口又則見入耳也親自分明明的聞得也親自分明明的聽得五通賢聖自解自脫撞天磕地顯著因緣。
和南無釋迦牟尼佛南無釋迦牟尼佛。


君自行東我自西。 和觀音菩薩十方諸佛菩薩。


看水流望雲吐意遲遲。 和南無釋迦牟尼佛南無釋迦牟尼佛。


那魚行水濁處有誰知。
和觀音菩薩十方諸佛菩薩。


那四海正晏清那四海正晏清要知道那人平不語水平不流山深水凍霜雪寒時。
和南無釋迦牟尼佛南無釋迦牟尼佛。


那九峰藏夏雪這一洞起清風頭搖眉皺倉陳米飯淡黃虀。
和觀音菩薩十方諸佛菩薩。


則見那掛露柱的燈籠則見那掛露柱的燈籠龍騰的那滄海魚躍的那深潭山寒露骨水淺見沙妙峰明月可是晶煇。
和南無釋迦牟尼佛南無釋迦牟尼佛。


噯看萬法歸何處看一法從何生黃河九曲則見得密竹長松青山秀色多少新奇。
和觀音菩薩十方諸佛菩薩。


噯要知得為甚麼龍吟霧起為甚麼虎嘯風生前也三三後也三三即心是佛內空外空內外皆空真箇是那佛法難窺。
和南無釋迦牟尼佛南無釋迦牟尼佛。


性心不說異兼同。 和觀音菩薩十方諸佛菩薩。


只似那夜月月的流煇只似那澄潭潭的無影圓徹混融。
和南無釋迦牟尼佛南無釋迦牟尼佛。


看法法怎不生看法法怎無差全在領悟。
和觀音菩薩十方諸佛菩薩。


則見得那雲隨的日出則見得那水逐的波生無絃琴韻流沙界誰解潜通。
和南無釋迦牟尼佛南無釋迦牟尼佛。


噯莫只道塞却眼教不見塞却耳教不聞坐却那意又更自分別不得。
和觀音菩薩十方諸佛菩薩。


噯又看那巔山峭碧芬芳曇華綻徧馨馥掛銅瓶燒鐵鉢真常不染一塵空。
和南無釋迦牟尼佛南無釋迦牟尼佛。


怎見得是那黃絹幼婦外孫虀臼稱絕妙道好辭花開木落一度一年春不生不滅。
和觀音菩薩十方諸佛菩薩。


則見得處處菩提則見得處處菩提薰天炙地無邊際無障礙混混融融徧十方顯化無窮。
和南無釋迦牟尼佛南無釋迦牟尼佛。


鵬從海出鶴歸天。 和觀音菩薩十方諸佛菩薩。


試說著冰是水水成冰那鮮妍。 和南無釋迦牟尼佛南無釋迦牟尼佛。


噯機密密的禪妙深深的法只看那無根樹不動雲臥時有坐時無指點處秋江煙島不念觀音爭知那普門入。
和觀音菩薩十方諸佛菩薩。


怎聽得風蕭蕭怎聽得雨怎悟得禪中旨怎悟得不著佛不著法佛即心心即佛怎悟得是最初怎悟得水中鹽味色裏膠青一輪明月都只道照四海無邊。
和南無釋迦牟尼佛南無釋迦牟尼佛。


那其間問乾坤也有時入荒草上孤峰石女溪邊點頭笑。
和觀音菩薩十方諸佛菩薩。


要認那箇趙州南石橋北聽龍吟聞虎嘯解解悟悟從此向上透徹機關。
和南無釋迦牟尼佛南無釋迦牟尼佛。


看他說那境界拍著板吹著笙雲茫茫水渺渺試問那木人并石女。
和觀音菩薩十方諸佛菩薩。


噯要知那巧方便起道樹詣鹿苑生信解離生死智智清淨無障無礙無二無別方得證良緣。
和南無釋迦牟尼佛南無釋迦牟尼佛。


