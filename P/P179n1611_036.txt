永樂北藏數位版, No. 1611 諸佛世尊如來菩薩尊者神僧名經(第30卷-第40卷)

好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來心心即佛佛心心佛佛心心即佛心直是心佛悟來無一物直是心佛悟來無一物佛如來正似將軍止渴望那梅林也諸佛如來
和這佛法天地間永流通如來諸佛如來


○佛如來休論兔角不用有牛角不用無畢竟有有無無不是處佛如來惹得馨香滿載道途也諸佛如來
和這佛法天地間永流通如來諸佛如來


○佛如來由來三界無法何處求心一任白雲為蓋流水為琴一曲復一曲世人何處尋佛如來雨過夜塘秋水更深也諸佛如來
和這佛法天地間永流通如來諸佛如來


○佛如來好看那青青入座當軒竹佛如來誰道那黯黯遮門對靣山佛如來更有一般堪羨處夜深流水響潺潺也諸佛如來
和這佛法天地間永流通如來諸佛如來


○佛如來即心即佛眉拖地非佛非心雙眼橫好看蝴蝶夢中悠悠家萬里更有子規枝上月三更
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那韶光三月景和融那錦繡山川處處同正是碧瓦曉烟寒食雨正是碧瓦曉烟寒食雨佛菩薩好看朱簾晴捲杏花風也諸佛菩薩
和這佛法天地間永流通菩薩諸佛菩薩


○佛菩薩敲時即響聽無聲嚴寒汗濕熱氷清試問經行一來一徃客佛菩薩前途此去更有幾多程也諸佛菩薩
和這佛法天地間永流通菩薩諸佛菩薩


○佛菩薩誰道月明夜暗山高水深誰又道三界本因心所現無心三界自平沉山花渾似錦綠葉自成陰佛菩薩杜宇一聲歸去何人更守園林也諸佛菩薩
和這佛法天地間永流通菩薩諸佛菩薩


○佛菩薩莫道三界無法何處求心佛菩薩莫道驚蛇入草飛鳥出林佛菩薩雨過千山秋夜靜市聲終不到孤岑也諸佛菩薩
和這佛法天地間永流通菩薩諸佛菩薩


○佛菩薩三脚靈龜荒徑走一枝瑞草碧峰垂好看崐岡蘊玉山色含光潤更有凉兔懷胎月未知
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來即心是佛更無別佛即佛是心更無別心好看如拳作掌似水結水好看如拳作掌似水結水佛如來掌即是拳氷即是氷也諸佛如來
和這佛法天地間永流通如來諸佛如來


○佛如來誰道心迷法華轉心悟轉法華若人解得那箇中意旨佛如來正是風煖鳥聲碎日高花影重也諸佛如來
和這佛法天地間永流通如來諸佛如來


○佛如來莫道心生種種法生森羅萬象縱橫莫道信手拈來便用日輪午後三更心滅種種法滅四句百非路絕佛如來直饒達磨出頭亦是眼中著屑也諸佛如來
和這佛法天地間永流通如來諸佛如來


○佛如來莫道眼不自見刀不自割佛如來莫道喫飯濟飢飲水定渴佛如來多少高人特地迷徒費精神施棒喝也諸佛如來
和這佛法天地間永流通如來諸佛如來


○佛如來心隨相起見塵生了見本心知無相正是無量法門心心皆周帀十方剎海念念總圓明
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩即心是佛佛不遠人無心是道道非物外若道無法可說是真說法若道無法可說是真說法佛菩薩無生可度是真度生也諸佛菩薩
和這佛法天地間永流通菩薩諸佛菩薩


○佛菩薩誰說人無心合道又說道無心合人且看斯道本來無心合佛菩薩莫不是白雲乍可離青嶂明月那教下碧天也諸佛菩薩
和這佛法天地間永流通菩薩諸佛菩薩


○佛菩薩誰道妙淨明心一句全真誰又道山河大地日月星辰舒肝更瀝膽照徹古與今佛菩薩箇中如不昧徧界是黃金也諸佛菩薩
和這佛法天地間永流通菩薩諸佛菩薩


○佛菩薩莫是見而不見聞而不聞佛菩薩莫是忘機息慮萬法俱捐佛菩薩莫是銷能所入玄宗泯性相歸法界總謂之心空還復錯了也諸佛菩薩
和這佛法天地間永流通菩薩諸佛菩薩


○佛菩薩若實無為無不為天堂地獄永相隨誰將三尺杖子攪黃河八臂那吒冷眼窺無限魚龍盡奔走捉得循河三脚龜
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那王侯公子少年時正得意春風躍馬蹄直是不惜黃金為彈子直是不惜黃金為彈子佛如來都來海棠花下打黃鸝也諸佛如來
和這佛法天地間永流通如來諸佛如來


○佛如來正眼英雄逢正眼勝劣短長徒用揀好看那吒現出本來身佛如來實非那世間父母能生養也諸佛如來
和這佛法天地間永流通如來諸佛如來


○佛如來誰道昨日與今日同中却不同誰又道獰龍攪滄海俊鶻摩青空宗眼明如日機輪疾似風佛如來丹霞回首處徧界覔無蹤也諸佛如來
和這佛法天地間永流通如來諸佛如來


○佛如來誰道那浩浩擎山頂嶽來佛如來誰道那撑天柱地勢崔嵬佛如來從教弄巧翻成拙撒手前行更不回也諸佛如來
和這佛法天地間永流通如來諸佛如來


○佛如來盲聾瘖瘂廻天真眼似眉毛道始隣莫道昨夜煖回東君潛布令看看黃鶯啼處綠楊春
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩昨日今朝事不同一番寒雨一番風好看太平基業分明在好看太平基業分明在佛菩薩那溪澗河源總向東也諸佛菩薩
和這佛法天地間永流通菩薩諸佛菩薩


○佛菩薩碁逢敵手著還新得意難藏眼裏身好看罷不知何處去佛菩薩那空山惆悵正是爛柯人也諸佛菩薩
和這佛法天地間永流通菩薩諸佛菩薩


○佛菩薩誰道一竅虛空八靣玲瓏誰道是無象無私春入律不留不礙月行空清淨寶目臂何處通身是佛菩薩現前手眼顯全機大用縱橫何忌諱也諸佛菩薩
和這佛法天地間永流通菩薩諸佛菩薩


○佛菩薩除却一切心自然合大道佛菩薩應用在臨時莫分妙不妙佛菩薩大悲手裏休擎出獨自夜行誰知道也諸佛菩薩
和這佛法天地間永流通菩薩諸佛菩薩


○佛菩薩莫道龍銜海底月白雲綻處看又道綠雖千種草香只一株蘭管教域中日月縱橫掛一亘晴空萬里山
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來觀心空王玄妙莫測無形無相有大神力更能滅却千災成就萬德更能滅却千災成就萬德佛如來體性雖空能施法則也諸佛如來
和這佛法天地間永流通如來諸佛如來


○佛如來觀已無形呼有聲為大法將戒傳經便似水中鹽味色裏顯膠青佛如來决定是有不見其形也諸佛如來
和這佛法天地間永流通如來諸佛如來


○佛如來好看心王亦爾身內居停好看靣門出入應物隨情自在本無礙所作悉皆成佛如來了本識心識心見佛也諸佛如來
和這佛法天地間永流通如來諸佛如來


○佛如來須解是心是佛是佛是心佛如來莫道念念佛心佛心念佛佛如來欲得早成戒心自律淨律淨心心即是佛也諸佛如來
和這佛法天地間永流通如來諸佛如來


○佛如來除此心王無別佛欲求成佛莫染一物要令心性雖空貪嗔體實直須入此法門方得端坐成佛到了彼岸方得大波羅蜜
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩慕道真士自觀自心知佛在內不向外尋莫道即心即佛即佛即心莫道即心即佛即佛即心佛菩薩心明識佛曉了識心也諸佛菩薩
和這佛法天地間永流通菩薩諸佛菩薩


○佛菩薩離心非佛佛非心非佛莫測無堪任好看執空滯寂於此悉漂沉佛菩薩十方諸佛奚肯於此安心也諸佛菩薩
和這佛法天地間永流通菩薩諸佛菩薩


○佛菩薩好看明心大士悟此玄音好看身心性妙用無改更惟有智者放心自在不言心王空無體性佛菩薩能使色身作邪作正也諸佛菩薩
和這佛法天地間永流通菩薩諸佛菩薩


○佛菩薩莫道非有非無隱顯不定佛菩薩莫道心性離空能凡能聖佛菩薩好勸世人隄防敬慎剎那造作復漂沉清淨心智似黃金也諸佛菩薩
和這佛法天地間永流通菩薩諸佛菩薩


○佛菩薩般若法藏在身心無為法寶非淺深好看諸佛菩薩了了此本心有緣會遇即非去來今
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來至道無難唯嫌揀擇但莫憎愛洞然明白若是毫有差天地懸隔若是毫有差天地懸隔佛如來欲得現前莫存順逆也諸佛如來
和這佛法天地間永流通如來諸佛如來


○佛如來違順相爭為心病不識玄旨徒念靜好看圓同太虛無欠餘佛如來良由取捨故以此不能如也諸佛如來
和這佛法天地間永流通如來諸佛如來


○佛如來誰道莫逐有緣勿住空忍一種平懷泯然自盡誰道止動歸止止更彌動唯滯兩邊寧知一種一種既不通兩處皆失功佛如來遣有沒有從空背空也諸佛如來
和這佛法天地間永流通如來諸佛如來


○佛如來莫道多言多慮轉不相應佛如來莫道絕言絕慮無處不通佛如來正是歸根得旨隨照失宗須返照勝却前空也諸佛如來
和這佛法天地間永流通如來諸佛如來


○佛如來前空轉變由妄見不用求真須息見誰言二見不住切慎莫追尋纔有是非紛然失本心
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩二由一有一亦莫守一心不生萬法無咎莫道無咎無法不生不心莫道無咎無法不生不心佛菩薩能隨境滅境逐能沉境由能境能由境能也諸佛菩薩
和這佛法天地間永流通菩薩諸佛菩薩


○佛菩薩欲知兩叚是一空一空同兩含萬象不見精麤誰云有偏黨佛菩薩大道體寬無易無難小見狐疑轉急轉遲也諸佛菩薩
和這佛法天地間永流通菩薩諸佛菩薩


○佛菩薩莫道執之失度必入邪路放之目然體無去住莫道任性合道逍遙絕惱繫念乖真昬沉不好不好既勞神何用分踈親佛菩薩欲取一乘勿惡六塵六塵不惡還同正覺也諸佛菩薩
和這佛法天地間永流通菩薩諸佛菩薩


○佛菩薩誰道智者無為愚人自縛佛菩薩誰道法無異法妄自愛著佛菩薩將心用心豈非大錯迷生寂亂悟無好惡也諸佛菩薩
和這佛法天地間永流通菩薩諸佛菩薩


○佛菩薩一切二邊由斟酌夢幻虛華何把捉好看得失是非一時都放却眼若不睡夢自除心若不異萬法只一如
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來一如體玄兀爾忘緣萬法齊觀歸復自然莫道泯其所以不可方比莫道止動無動動止無止佛如來兩既不成一何有爾也諸佛如來
和這佛法天地間永流通如來諸佛如來


○佛如來究竟窮極何存乎軌則契心平等所作皆泯息好看狐疑盡淨正信自調直一切不留更無可記憶佛如來虛明自照不勞心非思量處情難測也諸佛如來
和這佛法天地間永流通如來諸佛如來


○佛如來正是真如法界無他無自要急相應唯言不二須知不二皆同無不包容十方智者皆入此宗此宗非促延一念萬萬年佛如來無在不在十方目前也諸佛如來
和這佛法天地間永流通如來諸佛如來


○佛如來好看極小同大忘絕境界佛如來好看極大同小不見邊表佛如來有即是無無即有若不如此不須守也諸佛如來
和這佛法天地間永流通如來諸佛如來


○佛如來一即一切一切又即一但能如是何用慮不畢正是信心不二不二唯信心言語既道斷非去與來今
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩心性不生何須知見本無一法誰論薰煉莫道徃返無端追尋不見莫道一切莫作明寂自現佛菩薩前際如空知處迷宗分明照境隨照冝蒙也諸佛菩薩
和這佛法天地間永流通菩薩諸佛菩薩


○佛菩薩一心有滯法不通去來自爾胡推窮好看生無生相生照既一同佛菩薩欲得心清淨無心用著功也諸佛菩薩
和這佛法天地間永流通菩薩諸佛菩薩


○佛菩薩誰道縱橫無照最為微妙知法無知無知知要誰道將心守靜猶未離病生死忘懷即是本性至理既無詮非解亦非纏佛菩薩靈通應物常在目前也諸佛菩薩
和這佛法天地間永流通菩薩諸佛菩薩


○佛菩薩莫道目前無物無物宛然佛菩薩莫道不勞智鑑體自虛玄佛菩薩念起念滅總無別後念不生念自絕也諸佛菩薩
和這佛法天地間永流通菩薩諸佛菩薩


○佛菩薩三世無物無心亦無佛眾生無心却依無心出莫道分別凡聖煩惱轉加盛計較若乖常求真即背正
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來雙泯對治湛然明淨不須功巧守嬰兒行只看惺惺了知見網轉彌只看寂寂無見暗室不移佛如來惺惺無妄寂寂明亮萬象常真森羅一相也諸佛如來
和這佛法天地間永流通如來諸佛如來


○佛如來去來坐立一切俱莫執决定無方誰能為出入莫道無合無散不遲又不疾佛如來明寂自然奚可以言及也諸佛如來
和這佛法天地間永流通如來諸佛如來


○佛如來莫道心無異心不斷貪淫性空自離任運浮沉莫道非清非濁非淺非深本來非古見在非今見在既無住見在即本心佛如來本來不存本來即今也諸佛如來
和這佛法天地間永流通如來諸佛如來


○佛如來誰道菩提本有不須用守佛如來誰道煩惱本無不須用除佛如來要識靈知自照須知萬一如也諸佛如來
和這佛法天地間永流通如來諸佛如來


○佛如來無歸無受絕觀却忘守四德不生三身本來有好看六根對境分別自非識一心無妄萬緣自調直
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩莫道心性本齊同居不携莫道無生順物隨處幽棲好看覺由不覺即覺無覺好看得失兩邊誰論好惡佛菩薩一切有為本無造作知心不心無病無藥也諸佛菩薩
和這佛法天地間永流通菩薩諸佛菩薩


○佛菩薩迷時捨事悟罷即非異本無可取何用棄謂有魔興言空却象僃佛菩薩莫滅凡情唯教息意也諸佛菩薩
和這佛法天地間永流通菩薩諸佛菩薩


○佛菩薩誰道意無心滅心無行絕誰道不用證空自然明徹滅盡生與死冥心自入理佛菩薩開目見相心隨境起心處無境境處無心也諸佛菩薩
和這佛法天地間永流通菩薩諸佛菩薩


○佛菩薩莫道將心滅境彼此由侵佛菩薩莫道心寂境如不拘不行佛菩薩境隨心滅心隨境無兩處不生寂靜虛明也諸佛菩薩
和這佛法天地間永流通菩薩諸佛菩薩


○佛菩薩菩提影現心水清德性若愚無踈親好看寵辱不變不擇居諸緣頓息不記憶真箇永日如夜永夜亦如日
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來外似頑嚚內心虛直對境不動大人有力休道無人無見無見常現休道通達一切未嘗不徧佛如來思惟轉昬汩亂精魂將心止動轉止轉奔也諸佛如來
和這佛法天地間永流通如來諸佛如來


○佛如來萬法無所只一門不入不出非靜喧莫道聲聞緣覺有智不能論佛如來實無一物惟有妙智本際虛冲豈心所窮也諸佛如來
和這佛法天地間永流通如來諸佛如來


○佛如來由來正覺無覺真空不空三世諸佛皆乘此宗莫道此宗毫末沙界含容一切莫顧安心無處既道無處安心好看虛明自露佛如來寂靜不生放曠縱橫所作無滯去住皆平也諸佛如來
和這佛法天地間永流通如來諸佛如來


○佛如來誰道慧日寂寂定光明明照無相苑朗涅槃城佛如來誰道諸緣忘畢詮神定質不起法座安眠虛室佛如來好看樂道恬然優游真實無為無得依無自出也諸佛如來
和這佛法天地間永流通如來諸佛如來


○佛如來四等六度同那一乘路心若不生萬法無差互好看知生無生現前即常住智者方知非言可詮悟
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩法界自有如意寶世人焉久緘其身且勸古今攝心者且勸古今攝心者佛菩薩戒之戒之只在那無多慮無多知也諸佛菩薩
和這佛法天地間永流通菩薩諸佛菩薩


○佛菩薩多知多事不如只息意多慮多失不如只守一好看慮多志散知多自心亂佛菩薩更覩心亂多生惱志散却妨道也諸佛菩薩
和這佛法天地間永流通菩薩諸佛菩薩


○佛菩薩勿謂何傷其苦攸長勿言何畏其禍鼎沸滴水既不停四海將滿盈佛菩薩纖塵不拂五嶽將成也諸佛菩薩
和這佛法天地間永流通菩薩諸佛菩薩


○佛菩薩莫道防末在本雖小不輕佛菩薩莫道關爾七竅閉爾六情佛菩薩莫現於色莫聽於聲聞聲者聾見色者盲也諸佛菩薩
和這佛法天地間永流通菩薩諸佛菩薩


○佛菩薩一文一藝空中呈小蚋一伎一能日下見孤燈多少英賢才俊為愚蔽捨棄淳朴耽淫麗識馬雖易奔心猿實難制
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來神既勞役形必損斃邪行終迷脩途永泥休道莫貴才能日益昬瞢休道莫貴才能日益昬瞢佛如來誇拙羨巧德不弘名厚行薄高速傾也諸佛如來
和這佛法天地間永流通如來諸佛如來


○佛如來內懷憍伐外怨憎或談於口或手謄以此邀人令譽亦孔醜佛如來凡則謂吉聖謂咎賞翫暫時非可久也諸佛如來
和這佛法天地間永流通如來諸佛如來


○佛如來由來畏影畏跡愈遠愈極直須端坐樹陰跡滅影沉猒生復患老隨思即隨造佛如來心想若滅生死長絕也諸佛如來
和這佛法天地間永流通如來諸佛如來


○佛如來由來不死不生無相無名佛如來誰言一道虛寂萬物齊平佛如來要知何貴何賤何辱又何榮也諸佛如來
和這佛法天地間永流通如來諸佛如來


○佛如來何勝何劣何重輕澄天愧淨日慙明休道安夫岱嶺有同彼金城敬貽諸賢哲斯道恒利貞
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩毘目仙人下寶床摩頭執手示殊祥好看十方佛境同時現好看十方佛境同時現佛菩薩萬象森羅倐忽頓彰也諸佛菩薩
和這佛法天地間永流通菩薩諸佛菩薩


○佛菩薩無勝妙幢騰瑞色遮那文藏顯靈光莫道却還本座求端的佛菩薩轉覺那平生見處長也諸佛菩薩
和這佛法天地間永流通菩薩諸佛菩薩


○佛菩薩常言一寸之機能發千鈞之弩一尋之楫可轉萬斛之舟且看整翮相待展翅高飛只為甚麼的佛菩薩相逢自有知音的何必清風動天地也諸佛菩薩
和這佛法天地間永流通菩薩諸佛菩薩


○佛菩薩誰道那四維上下絕遮欄佛菩薩正是那湧出冰壺即碧天佛菩薩無孔笛中藏六律一聲驚起釣魚船也諸佛菩薩
和這佛法天地間永流通菩薩諸佛菩薩


○佛菩薩不作貴兮不作賤翻覆高低隔一線莫道利害分明一一說向人靈利之徒還見與不見
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那芙蓉月向懷中照那楊柳風來面上吹好看夜半前柘枝舞好看夜半前柘枝舞佛如來天明只見羅袖濕臙脂也諸佛如來
和這佛法天地間永流通如來諸佛如來


○佛如來鴻濛未判絕踈親畢竟難將事理分莫道夜半正明還不露佛如來看看金剛腦後露出鐵崑崙也諸佛如來
和這佛法天地間永流通如來諸佛如來


○佛如來何人相見錦江頭同携上酒樓誰道會醫還少病知分不多愁會遇何深意臨機問所由佛如來致敬近前還退後真金百鍊孰能儔也諸佛如來
和這佛法天地間永流通如來諸佛如來


○佛如來誰道那商量同別有多般佛如來誰又道潦倒何曾鼓舌端佛如來今古不能提得去一雙靈劒倚天寒也諸佛如來
和這佛法天地間永流通如來諸佛如來


○佛如來長江雲散水滔滔忽爾狂風浪便高莫道不識漁家箇中玄妙意偏於千層浪裏颭風濤
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩將心除妄妄難除即妄明心道轉迂莫道桶底趯穿無忌諱莫道桶底趯穿無忌諱佛菩薩只見等閑一步一芙蕖也諸佛菩薩
和這佛法天地間永流通菩薩諸佛菩薩


○佛菩薩誰道背觸人難會須憑子細看只見一片白雲纔出洞佛菩薩遮却那對靣千山與萬山也諸佛菩薩
和這佛法天地間永流通菩薩諸佛菩薩


○佛菩薩誰道人人盡有生緣箇箇足方頂圓便是百丈灘頭獨立孤月影射深灣既是會不得見且又艱難佛菩薩一曲漁歌恰過遠灘也諸佛菩薩
和這佛法天地間永流通菩薩諸佛菩薩


○佛菩薩誰道那五更鷄唱家林曉佛菩薩誰道那千年鶴與雲松老佛菩薩寶鑑澄明驗正偏玉機轉側看兼到也諸佛菩薩
和這佛法天地間永流通菩薩諸佛菩薩


○佛菩薩徹底冰壺無影象倒翻筋斗貌難成莫道千峯萬隴雨歇黃梅後須看桂魄還從海上生
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那圓明湛寂真設利那靈燄神光貫三際好看善士由之百福尊好看善士由之百福尊佛如來菩薩依之二嚴備也諸佛如來
和這佛法天地間永流通如來諸佛如來


○佛如來十萬里傳來西祖意五色祥光吞大地只見棒喝交馳似那走盤珠佛如來看看覿靣相呈又有何忌諱也諸佛如來
和這佛法天地間永流通如來諸佛如來


○佛如來只見那百寶摩尼一顆珠非俗非真非聖諦誰道那五目不得覩其蹤十聖那能知子細若人尚未獲此珠撒手懸崖非易易佛如來驪龍頷下月團團禹門千尺還重閉也諸佛如來
和這佛法天地間永流通如來諸佛如來


○佛如來誰道是赤手推開逴得歸佛如來誰道是有意氣兮添意氣佛如來回看八斛四斗多添得眾生眼中翳也諸佛如來
和這佛法天地間永流通如來諸佛如來


○佛如來直是頭戴須彌山脚踏四海水從教呼吸起風雷動用生五彩若能識得渠一任歲月改
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩休道目前無法萬象森羅休道意在目前突出難辨不是目前法觸處便逢渠不是目前法觸處便逢渠佛菩薩既非耳目所到豈離見聞覺知也諸佛菩薩
和這佛法天地間永流通菩薩諸佛菩薩


○佛菩薩休言滿口道不出句句甚分明正是滿目覷不見山山疊亂青佛菩薩鼓聲猶不會何況是鐘鳴也諸佛菩薩
和這佛法天地間永流通菩薩諸佛菩薩


○佛菩薩誰道來又不來去又不去誰道是脚下須彌山腦後擎天柱大藏不能宣佛眼不能覷佛菩薩漸老逢春解惜春昨夜飛花落無數也諸佛菩薩
和這佛法天地間永流通菩薩諸佛菩薩


○佛菩薩誰信山頭能鼓浪井底解揚塵佛菩薩便似耳觀張錦綉眼聽震雷霆佛菩薩好看三百六十骨節一一現出無邊妙身也諸佛菩薩
和這佛法天地間永流通菩薩諸佛菩薩


○佛菩薩誰道那卓卓犖犖又道齷齷齪齪好看有處藏頭沒處可露角借問學佛徒如何去摸索
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來千里迢迢事未通歸來何事太怱怱好看白雲鎻斷巖前石好看白雲鎻斷巖前石佛如來那掛角羚羊不見蹤也諸佛如來
和這佛法天地間永流通如來諸佛如來


○佛如來順水使船誠快便逆風把柂孰能移縱爾厖然一箇勇猛漢佛如來到頭未免落那便冝也諸佛如來
和這佛法天地間永流通如來諸佛如來


○佛如來正是巍巍峭逈出雲霄頂鎻冰寒勢外遙從此坐觀四望烟籠處一帶青山萬水朝縮頭知進退容易敢相刁佛如來直下橫分眉八字大雄峯頂獨岧嶤也諸佛如來
和這佛法天地間永流通如來諸佛如來


○佛如來誰道那展陣開旗各運謀佛如來誰道那箭鋒相敵未輕休佛如來等閑露出翻身句直得千江水逆流也諸佛如來
和這佛法天地間永流通如來諸佛如來


○佛如來花蕚樓前春正濃濛濛柳絮舞晴空好看金錢擲罷自覺嬌無力正是笑倚闌一居曲中
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那突兀嵯峨萬仞橫那四邊無路不通行莫道自古兩輪光不到莫道自古兩輪光不到佛菩薩看看夜深唯入西岑也諸佛菩薩
和這佛法天地間永流通菩薩諸佛菩薩


○佛菩薩四顧巍巍鎻碧陰松風和雨響如琴好看閑來不用迯聲色佛菩薩秪怕百鳥歸來無處尋也諸佛菩薩
和這佛法天地間永流通菩薩諸佛菩薩


○佛菩薩誰道去去實不去途中好善為誰道來來實不來路上莫虧危善為是何物虧危又是誰佛菩薩而今四海清如鏡行人莫道路崎嶇也諸佛菩薩
和這佛法天地間永流通菩薩諸佛菩薩


○佛菩薩正似那一去一來松上鶴佛菩薩又似那半開半合嶺頭雲佛菩薩等閑獨立千峯外唯指南山祝昊穹也諸佛菩薩
和這佛法天地間永流通菩薩諸佛菩薩


○佛菩薩去年梅花今嵗柳顏色馨香依舊莫道人人漸老水勢永長流正是那箇無心道合頭
和這佛法天地間永流通菩薩諸佛菩薩


