永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

從來是山高不礙白雲飛。 和觀音菩薩十方諸佛菩薩。


從來是盡情為餞免生疑。 和南無釋迦牟尼佛南無釋迦牟尼佛。


從來是無滅無生無所著。
和觀音菩薩十方諸佛菩薩。


噯那其間即心即佛休論是和非。 和南無釋迦牟尼佛南無釋迦牟尼佛。


誰知別是一壺天。
和觀音菩薩十方諸佛菩薩。


要不露那鋒鋩要不露那鋒鋩斂著迹藏著身爐冶辨金堅。
和南無釋迦牟尼佛南無釋迦牟尼佛。


把無鼻針使無縫線。 和觀音菩薩十方諸佛菩薩。


便只似弄潮人便只似弄潮人渺茫茫渺茫茫的波浪直須勇猛隨流進步身無滴水始悟機緣。
和南無釋迦牟尼佛南無釋迦牟尼佛。


想崐崘潭底臥安然。
和觀音菩薩十方諸佛菩薩。


只見得草茸茸只見得草茸茸煙冪冪海門波捲雲連。
和南無釋迦牟尼佛南無釋迦牟尼佛。


那其間妙高頂七日徘徊步步相隨無處覓。
和觀音菩薩十方諸佛菩薩。


却見得菩薩每却見得菩薩每坐著那香噴噴的紅蓮乘著那高巍巍的白象智悲圓滿功成行願顯因果海功德重宣。
和南無釋迦牟尼佛南無釋迦牟尼佛。


劫外靈枝不帶春。 和觀音菩薩十方諸佛菩薩。


撲驪珠敲鳳髓脫凡塵。 和南無釋迦牟尼佛南無釋迦牟尼佛。


有誰肯那耘田向日輪。
和觀音菩薩十方諸佛菩薩。


那時節見虛空那時節見虛空何有相貌自性返觀本源清淨見性成佛世界無垠。
和南無釋迦牟尼佛南無釋迦牟尼佛。


這邊道密密密那邊道深深深覺體圓明畢竟是了無凝滯。
和觀音菩薩十方諸佛菩薩。


只見得一片片的楊花只見得一片片的楊花飛翩翩的烏鵲渺泛泛的漁舟悠悠颺颺一來一徃一上一下蕩漾逡巡。
和南無釋迦牟尼佛南無釋迦牟尼佛。


噯既坐斷千峯路又穿碧落天揚眉瞬目只見得神光萬里神光萬里都歸一照。
和觀音菩薩十方諸佛菩薩。


噯那其間直須是草偃風行直須是草偃風行朝看東南暮看西北龍門透出雷轟電掣興雲布雨山河大地膏澤惟均。
和南無釋迦牟尼佛南無釋迦牟尼佛。


平川走兔放蒼鷹。 和觀音菩薩十方諸佛菩薩。


只見那一搦便啗雙睛只見那一搦便啗雙睛斤兩難明。
和南無釋迦牟尼佛南無釋迦牟尼佛。


誰能學入叢林幻身一似微塵終須具眼。
和觀音菩薩十方諸佛菩薩。


便祗似石人夜裏拋梭便祗似石人夜裏拋梭教木人登機自織畢竟難成。
和南無釋迦牟尼佛南無釋迦牟尼佛。


噯那時節兔角生龜毛落木馬嘶石牛吼有時意到直須打破虛空界。
和觀音菩薩十方諸佛菩薩。


噯那其間一堵牆百堵調千日柴一日燒兩頭搖千金擔縱橫誰道墮深坑。
和南無釋迦牟尼佛南無釋迦牟尼佛。


到如今謾說泥牛入水折草量天逞新奇迷解悟惺惺是夢休論向上機直須領取。
和觀音菩薩十方諸佛菩薩。


只見得落二落三只見得落二落三病源轉見定盤星鉤頭意便須細認人無消息過滄溟。
和南無釋迦牟尼佛南無釋迦牟尼佛。


藏身無迹更無藏。 和觀音菩薩十方諸佛菩薩。


透玄關穿凡聖橫鐵柱擁金剛。 和南無釋迦牟尼佛南無釋迦牟尼佛。


噯雨後萬山青花開千朵秀那其間日遲遲風細細水潺潺雲冪冪想江南鷓鴣啼處萬象分明此處了無干涉。
和觀音菩薩十方諸佛菩薩。


只見得那眾生只見得那眾生迷自迷悟自悟又從它生自生死自死損法財滅功德擇是非較優劣只見得千魔萬難幻影隨遷隙陰易邁空閑寂寞身世俱忘。
和南無釋迦牟尼佛南無釋迦牟尼佛。


入虎穴透淵源那其間發大機顯大用電光石火寧堪比。
和觀音菩薩十方諸佛菩薩。


隨機處淺深水無痕塵不動線無頭針無孔雕蚶鏤蛤渾身是鐵直下承當。
和南無釋迦牟尼佛南無釋迦牟尼佛。


那時節直須要轉法輪張慧炬活潑潑明朗朗洗滌那根塵諸業識。
和觀音菩薩十方諸佛菩薩。


噯實學究真源破生死斷煩惱證菩提出三界明心見性離塵去障豁然開悟功德廣難量。
和南無釋迦牟尼佛南無釋迦牟尼佛。


也休論新年佛法播真風。 和觀音菩薩無量諸佛菩薩。


也休論佛魔俱掃一時空。 和南無釋迦牟尼佛南無釋迦牟尼佛。


也休論上下四維無等匹。
和觀音菩薩無量諸佛菩薩。


噯且只看那箇紅白花開顯化工。 和南無釋迦牟尼佛南無釋迦牟尼佛。


燈前蝴蝶夢猶迷。
和觀音菩薩無量諸佛菩薩。


則見得十二時則見得十二時那七顛與八倒又孰是孰非。
和南無釋迦牟尼佛南無釋迦牟尼佛。


看淡淡春光籠野色。 和觀音菩薩無量諸佛菩薩。


直似那黃金黃直似那黃金黃光煇煇光煇煇的白玉紫燕雙飛黃鶯對語春光無限都付與誰。
和南無釋迦牟尼佛南無釋迦牟尼佛。



任從它兔走與烏飛。


觀音菩薩無量諸佛菩薩。

則見得煙冪冪則見得日遲遲桃華笑山青水綠相宜。
和南無釋迦牟尼佛南無釋迦牟尼佛。


只看那浪華生冰消魚躍當鋒妙得空王印。
和觀音菩薩無量諸佛菩薩。


又則見鷓鴣啼又則見鷓鴣啼布著那滃密密的慈雲開著那馥芬芬的甘露普天春色浩浩蕩蕩栁開青眼花吐芳姿。
和南無釋迦牟尼佛南無釋迦牟尼佛。


碧落孤蟾水底圓。 和觀音菩薩無量諸佛菩薩。


凭闌處春似海水連天。 和南無釋迦牟尼佛南無釋迦牟尼佛。


普照著那三千及大千。
和觀音菩薩無量諸佛菩薩。


道時節那因緣道時節那因緣佛法道理是同是別包天括地去來新舊不易不遷。
和南無釋迦牟尼佛南無釋迦牟尼佛。


先打著春牛頭後打著春牛尾驚起虛空春風昨夜入門來。
和觀音菩薩無量諸佛菩薩。


怎麼道那蒲團與禪板怎麼道這鉢盂與匙筯前月月只空過後月月又成虛直須勇猛別立生涯莫恁瞌睡展轉棄捐。
和南無釋迦牟尼佛南無釋迦牟尼佛。


噯看碧草含芳潔覩幽華帶春容恒河沙界則見得錦雲騰擁錦雲騰擁第一義天。
和觀音菩薩無量諸佛菩薩。


噯那其間怎悟得即心是佛怎悟得即佛惟心夢夢寐寐見見聞聞孜孜念念不捨不忘情消想竭直須是要努力向前。
和南無釋迦牟尼佛南無釋迦牟尼佛。


薰風初度栁陰涼。 和觀音菩薩無量諸佛菩薩。


我則見打破那大散關我則見脫却那娘生袴去住難忘。
和南無釋迦牟尼佛南無釋迦牟尼佛。


那合掌的燈籠這攢眉的露柱知音難得。
和觀音菩薩無量諸佛菩薩。


又則見散霏霏的梅雨又則見散霏霏的梅雨老古錐龍蟠象轉顯露非常。
和南無釋迦牟尼佛南無釋迦牟尼佛。


噯休論那吹毛劒生鐵橛木札羹塗毒鼓未解翻身切忌那渾侖吞棗。
和觀音菩薩無量諸佛菩薩。


噯又看它卷秋風翻夜雨有清涼無熱惱是活計有誰知獨行任運要承當。
和南無釋迦牟尼佛南無釋迦牟尼佛。


那其間見得秋蟬噪谷葉落歸根知不知實不實觸處全真急回頭看取那天真佛。
和觀音菩薩無量諸佛菩薩。


要知那明月清風要知那明月清風逍遙自在炊黍米煑菜羹箇中滋味問北禪且請先嘗。
和南無釋迦牟尼佛南無釋迦牟尼佛。


雲門一曲調何清。 和觀音菩薩無量諸佛菩薩。


滿江山飄瑞雪梅正吐徧芳馨。 和南無釋迦牟尼佛南無釋迦牟尼佛。


噯三日的一風五日的一雨看起來那天地那日月那寒暑那山河廣大大亘古亘今有情無情都承著那恩力。
和觀音菩薩無量諸佛菩薩。


則見得世界中則見得世界中天無門地無壁那兩手扶著犂水過膝跳金圈吞栗棘氈拍板無孔笛直須要寒灰發燄片雪不留現成受用真箇是任運縱撗。
和南無釋迦牟尼佛南無釋迦牟尼佛。


想年窮歲盡時那其間閑者閑忙者忙莫嫌冷淡無滋味。
和觀音菩薩無量諸佛菩薩。


那時節直下喚古鏡作火爐喚火爐作古鏡不妨熏炙絞乾情浪洗盡見塵。
和南無釋迦牟尼佛南無釋迦牟尼佛。


又須要知那箇寒風激水成冰杲日照冰成水道九九佛法長多少。
和觀音菩薩無量諸佛菩薩。


噯那黃鍾纔起時陽未復陰已消金師子玉麒麟掣斷金繩擺脫鐵鎖千年活計無滅亦無生。
和南無釋迦牟尼佛南無釋迦牟尼佛。


試問道金烏出海照山河。 和觀音菩薩十方諸佛菩薩。


試問道閻浮下幾回過。 和南無釋迦牟尼佛南無釋迦牟尼佛。


試問道截斷眾流山在路。
和觀音菩薩十方諸佛菩薩。


噯那其間分明照燭隔岸越山多。 和南無釋迦牟尼佛南無釋迦牟尼佛。


雲騰碧漢鳳猶飛。
和觀音菩薩十方諸佛菩薩。


只見那平旦時只見那平旦時出滄海上扶桑大地總光輝。
和南無釋迦牟尼佛南無釋迦牟尼佛。


看西落東生千古是。 和觀音菩薩十方諸佛菩薩。


只見得片雲開只見得片雲開皎團團皎團團的光彩四天朗徹八方洞燭話頭捩轉直透玄機。
和南無釋迦牟尼佛南無釋迦牟尼佛。


任教它戴角混塵泥。
和觀音菩薩十方諸佛菩薩。


只見得經入藏只見得經入藏禪歸海衲僧拂衲還歸。
和南無釋迦牟尼佛南無釋迦牟尼佛。


那其間垂綸去意在深潭不顧波濤深淺別。
和觀音菩薩十方諸佛菩薩。


直須是到長安直須是到長安聽著那閙啾啾的笙歌對著那光朗朗的明月家家玩賞一塵不動山河大地光境熹微。
和南無釋迦牟尼佛南無釋迦牟尼佛。


塗毒從來要任緣。 和觀音菩薩十方諸佛菩薩。


描不成畫不就意難宣。 和南無釋迦牟尼佛南無釋迦牟尼佛。


它年的那衣鉢有誰傳。
和觀音菩薩十方諸佛菩薩。


只見得峻峯頭只見得峻峯頭披雲一笑無邊無迎雪巢鷺倚光吞萬象心月孤圓。
和南無釋迦牟尼佛南無釋迦牟尼佛。


那邊道光非照這邊道境非存光境俱忘畢竟是復為何物。
和觀音菩薩十方諸佛菩薩顯只見得一片片的落華只見得一片片的落華碧潺潺的流水深窈窈的江村春光萬里分明靈利冰輪未滿吞吐完全。
和南無釋迦牟尼佛南無釋迦牟尼佛。


噯看木馬潭中過見金烏半夜紅清波澄澈只見得雷奔電掣一挨一拶騰今耀古。
和觀音菩薩十方諸佛菩薩。


噯那其間直須是獨露乾坤直須是獨露乾坤清淨無雲一輪高掛光含萬象普天帀地虛明絕待十分顯露皎潔清妍。
和南無釋迦牟尼佛南無釋迦牟尼佛。


蚌含明月兔懷胎。 和觀音菩薩十方諸佛菩薩。


只見得粲皎皎的清光只見得粲皎皎的清光夜魄徘徊。
和南無釋迦牟尼佛南無釋迦牟尼佛。


閙炒炒的日中靜悄悄夜間光陰都過。
和觀音菩薩十方諸佛菩薩。


又見得擲地響的金聲又見得擲地響的金聲那其間不須四顧踏破芒鞋。
和南無釋迦牟尼佛南無釋迦牟尼佛。


噯那時節崖為伴泉為匹月流煇潭布影清風颯颯不見那紅塵世路。
和觀音菩薩十方諸佛菩薩。


噯那其間察秋毫分曲直辨端倪窮事理任縱橫施妙用玄關金鎖直須開。
和南無釋迦牟尼佛南無釋迦牟尼佛。


想其中即是放行把住匿耀舒光水中尋天上覓未來現在畢竟那其間喚作甚麼。
和觀音菩薩十方諸佛菩薩。


只見得萬象森羅只見得萬象森羅靈光無外耳聞聲眼見色煇煇朗朗須彌山頂碧崔嵬。
和南無釋迦牟尼佛南無釋迦牟尼佛。


鈴鳴旛動總非風。 和觀音菩薩十方諸佛菩薩。


鈴不鳴旛不動悟心印契真空。 和南無釋迦牟尼佛南無釋迦牟尼佛。


噯雨從何處來蝦跳不出斗那其間一不是二不成風不來不動直須是龍門萬仞進退相將畢竟誰遭點額。
和觀音菩薩十方諸佛菩薩。


似片雲點太清似片雲點太清兔吞光龍蛻骨直見得分未分點未點金梭拋玉機動雲為霖水到海只見得金雞啄卵飛出鳳凰白雲萬里有無截斷失却靈蹤。
和南無釋迦牟尼佛南無釋迦牟尼佛。


任卷舒得自由那其間從來去無拘束到底無心非有意。
和觀音菩薩十方諸佛菩薩。


便只是此中風蕭蕭葉飄飄水茫茫雲片片江千獨立三行兩陣天外飛鴻。
和南無釋迦牟尼佛南無釋迦牟尼佛。


直須是要見得雲何來風何起自甚山從甚澗盡著力施為不離塔。
和觀音菩薩十方諸佛菩薩。


噯那時節須認得雨何來風何色石磊磊玉落落歷歷分明曹谿路上成就甚麼松柏歲寒中。
和南無釋迦牟尼佛南無釋迦牟尼佛。


且未說九年面壁待當機。 和觀音菩薩無量諸佛菩薩。


且未說萬重青碧月生煇。 和南無釋迦牟尼佛南無釋迦牟尼佛。


且未說鼓也無皮笛無孔。
和觀音菩薩無量諸佛菩薩。


噯那其間宮商一曲劫外許同吹。 和南無釋迦牟尼佛南無釋迦牟尼佛。


思量誰是雪中人。
和觀音菩薩無量諸佛菩薩。


直須是心地安直須是心地安張意氣超調何處不尖新。
和南無釋迦牟尼佛南無釋迦牟尼佛。


道菩薩龍王行雨潤。 和觀音菩薩無量諸佛菩薩。


只見得數重雲只見得數重雲滴淋淋滴淋淋的秋雨連宵徹曙不落別處終歸大海波浪無垠。
和南無釋迦牟尼佛南無釋迦牟尼佛。


到覓心無處始全身。
和觀音菩薩無量諸佛菩薩。


只聽得案山雷只聽得案山雷主山雨看看便是初春。
和南無釋迦牟尼佛南無釋迦牟尼佛。


那時節真箇是輕心慢心欲冀真乘徒勞苦。
和觀音菩薩無量諸佛菩薩。


却便似大地中却便似大地中放著那渺茫茫的蘆華覆著那浩漫漫的白雪光煇朗徹無邊際冰壺寶月不動纖塵。
和南無釋迦牟尼佛南無釋迦牟尼佛。


雲海茫茫涉道難。 和觀音菩薩無量諸佛菩薩。


百年間光陰迅幾人閑。 和南無釋迦牟尼佛南無釋迦牟尼佛。


且任它那紅日上闌干。
和觀音菩薩無量諸佛菩薩。


莫教它落半途莫教它落半途一場懡七日不逢靈峯少室這邊綠水那處青山。
和南無釋迦牟尼佛南無釋迦牟尼佛。


且休言和其光且休言同其塵全主全賓誰道是將無作有。
和觀音菩薩無量諸佛菩薩。


只見得廣蕩蕩的乾坤只見得廣蕩蕩的乾坤渺漫漫的滄海來滾滾的波濤分明支派不犯涓滴百川雖異莫辨來端。
和南無釋迦牟尼佛南無釋迦牟尼佛。


噯須彌山堪走馬金剛際許翻身覿體全彰直須是窮源徹底且莫道那海鹹河淡。
和觀音菩薩無量諸佛菩薩。


噯那其間真便似瓦礫生煇真便似瓦礫生煇畢竟後來真金失色直須透徹隨言定旨水清月現滂沱四海不觸波瀾。
和南無釋迦牟尼佛南無釋迦牟尼佛。


百川依舊勢朝天。 和觀音菩薩無量諸佛菩薩。


只見得滴溜溜的曹谿只見得滴溜溜的曹谿一派寒泉。
和南無釋迦牟尼佛南無釋迦牟尼佛。


響潺潺的水聲湛澄澄的波影直教見底。
和觀音菩薩無量諸佛菩薩。


只見得一口吸盡西江只見得一口吸盡西江那其間更無涓滴今古誰肩。
和南無釋迦牟尼佛南無釋迦牟尼佛。


噯直須是空藏空鏡照鏡內含虛外明瑩有無動靜畢竟是漚生漚滅。
和觀音菩薩無量諸佛菩薩。


噯那其間也無麤也無細亦無行亦無坐亦無語亦無默空含萬象總昭然。
和南無釋迦牟尼佛南無釋迦牟尼佛。


直須教見得箇中消息合掌擎拳釋迦欽梵王引過去現在要知向後去如何施設。
和觀音菩薩無量諸佛菩薩。


那時節錦上鋪華那時節錦上鋪華龍宮海藏無邊際無限量逍遙自在雲收天界淨娟娟。
和南無釋迦牟尼佛南無釋迦牟尼佛。


天然無相出塵衣。 和觀音菩薩無量諸佛菩薩。


試問道這箇鉢是碼碯是瑠璃。 和南無釋迦牟尼佛南無釋迦牟尼佛。


噯江陵暗點頭白雲千萬里那其間路傍蒿庭際柏拈不來提不起畢竟是石牛橫路宛爾高低要識定光金地。
和觀音菩薩無量諸佛菩薩。


只見得那其間只見得那其間耳不聞眼不見須諦聽妄是真真是妄喜即嗔嗔即喜語時默默時語却便似黃金在鑛鍊來鍊去真金體淨山河大地盡是光煇。
和南無釋迦牟尼佛南無釋迦牟尼佛。


笑凡夫起妄塵誰解得聖即凡凡即聖萬行總持無一行。
和觀音菩薩無量諸佛菩薩。


那其間要知佛作魔魔作佛亦無淨亦無垢到頭兩事直須拈却不露真機。
和南無釋迦牟尼佛南無釋迦牟尼佛。


那時節要認取無去來無染著無涅槃無生死看二際坦然平等道。
和觀音菩薩無量諸佛菩薩。


噯直須是真如在無可離無可著水即波波即水寂寂寥寥青天月上了無障礙不見故山歸。
和南無釋迦牟尼佛南無釋迦牟尼佛。


且未說栴檀林裏栴檀。 和觀音菩薩十方諸佛菩薩。


且未說離聲離色最為難。 和南無釋迦牟尼佛南無釋迦牟尼佛。


且未說一顆明珠無處覓。
和觀音菩薩十方諸佛菩薩。


噯那其間如來藏裏收得許多般。 和南無釋迦牟尼佛南無釋迦牟尼佛。


碧波深處釣魚翁。
和觀音菩薩十方諸佛菩薩。


只見得坐江頭只見得坐江頭垂香餌把長竿心力總皆窮。
和南無釋迦牟尼佛南無釋迦牟尼佛。


看一陣清風遙相送。 和觀音菩薩十方諸佛菩薩。


只見得水晶宮只見得水晶宮朗熒熒朗熒熒的寶藏瑠璃世界硨磲碼碯十方照徹八面玲瓏。
和南無釋迦牟尼佛南無釋迦牟尼佛。


想離婁行處浪滔空。
和觀音菩薩十方諸佛菩薩。


又見得晃融融又見得晃融融煇粲粲是誰驚起驪龍。
和南無釋迦牟尼佛南無釋迦牟尼佛。


那其間便取得一顆摩尼燦爛光明彰妙體。
和觀音菩薩十方諸佛菩薩。


且休道本皆空且休道本皆空聽著那響鼕鼕的鼓聲看著那翠嵬嵬的山色分明顯現是聲是相直須脫離始悟圓融。
和南無釋迦牟尼佛南無釋迦牟尼佛。


百八循環意甚明。 和觀音菩薩十方諸佛菩薩。


問歲年數不盡數珠呈。 和南無釋迦牟尼佛南無釋迦牟尼佛。


手中拈的都是念觀音。
和觀音菩薩十方諸佛菩薩。


只見得那其間只見得那其間繞牀三帀振錫曹谿松風江月無邊無岸千古佳聲。
和南無釋迦牟尼佛南無釋迦牟尼佛。


這邊道奮大用那邊道發大機平坦險巇畢竟不妨奇特。
和觀音菩薩十方諸佛菩薩。


又見得踈剌剌的笊籬又見得踈剌剌的笊籬光碌碌的木杓明朗朗的燈籠有漏無漏有見無見直須勘破月兔同行。
和南無釋迦牟尼佛南無釋迦牟尼佛。


噯千尋竿翻筋斗大海波擲釣鉤直須透徹向上去頭頭顯露施工巧匠不見斤斧。
和觀音菩薩十方諸佛菩薩。


噯那其間只見得浪靜風恬只見得浪靜風恬截水停輪微言一露頓令省覺悟空好語分明舉似眼中著屑腦後添釘。
和南無釋迦牟尼佛南無釋迦牟尼佛。


華開華落豈相關。 和觀音菩薩十方諸佛菩薩。


我只見淅零零的風吹我只見淅零零的風吹滿地斕斑。
和南無釋迦牟尼佛南無釋迦牟尼佛。


風隨雲去無心雲逐風來自由了無拘束。
和觀音菩薩十方諸佛菩薩。


只見得朗融融的孤光只見得朗融融的孤光明月兒清煇萬里照徹人間。
和南無釋迦牟尼佛南無釋迦牟尼佛。


噯那時節盡虛空徧法界無邊際無畔岸四方八面只見那纖塵不動。
和觀音菩薩十方諸佛菩薩。


噯直須教脫沈淪離黑暗免輪回無染著究真源明本性春風處處總皆閑。
和南無釋迦牟尼佛南無釋迦牟尼佛。


那其間莫道羊羹雖美眾口難調昨日晴今日雨不須彈指試問曹谿上成得甚事。
和觀音菩薩十方諸佛菩薩。


直須待山雪半消直須待山雪半消鐵牛放出普賢嗔文殊笑佛身充滿休論綠水與青山。
和南無釋迦牟尼佛南無釋迦牟尼佛。


妙高山頂最為奇。 和觀音菩薩十方諸佛菩薩。


涉道難向火易休帶水莫拖泥。 和南無釋迦牟尼佛南無釋迦牟尼佛。


噯雨過識山青雲開知月白直須知水為冰雨為雪佛即心心即佛那其間別峯相見莫泄真機畢竟將無作有。
和觀音菩薩十方諸佛菩薩。


看日影透間看日影透間最分明無障礙要須知日就就日出扶桑耀宇宙從東升向西沒直見得光陰駒隙荏苒無停鐵蛇橫路光煇不見一語當機。
和南無釋迦牟尼佛南無釋迦牟尼佛。


看諸佛顯神通真箇是包虛空含萬象擬心湊泊終難會。
和觀音菩薩十方諸佛菩薩。


那其間直須透得脫用得快不傷鋒不犯手莫閑弓矢星明月朗足可瞻依。
和南無釋迦牟尼佛南無釋迦牟尼佛。


須知道那其間會靈山正法眼經入藏禪歸海惟有那普願超物外。
和觀音菩薩十方諸佛菩薩。


噯那時節直須是絕牢籠出巢臼天上雲水底月影現千波卷舒無礙滄溟深處釣得錦鱗歸。
和南無釋迦牟尼佛南無釋迦牟尼佛。


且休論轟轟洪韻震東西。 和觀音菩薩無量諸佛菩薩。


且休論兜羅綿手舉華時。 和南無釋迦牟尼佛南無釋迦牟尼佛。


且休論無限白雲藏不得。
和觀音菩薩無量諸佛菩薩。


噯也休論那箇世尊迦葉不相知。 和南無釋迦牟尼佛南無釋迦牟尼佛。


飲光當日笑無言。
和觀音菩薩無量諸佛菩薩。


我則見迦葉尊我則見迦葉尊看拈華却微笑似透著機關。
和南無釋迦牟尼佛南無釋迦牟尼佛。


正多謝春風開爛熳。 和觀音菩薩無量諸佛菩薩。


則見得那梵志則見得那梵志手擎著手擎著那華枝一時放下悟無生忍根塵識界淨掃無邊。
和南無釋迦牟尼佛南無釋迦牟尼佛。


望牛頭峯頂鎖雲煙。
和觀音菩薩無量諸佛菩薩。


又則見碧桃華又則見碧桃華領悟處窮盡萬法根源。
和南無釋迦牟尼佛南無釋迦牟尼佛。


看銜華鳥不來萬象頓息山河豈礙青霄路。
和觀音菩薩無量諸佛菩薩。


只見那華似錦則見得水如藍開著那艶簇簇的牡丹飄著那馥芬芬的菡萏正去偏來明投暗合從緣得入悟道玄。
和南無釋迦牟尼佛南無釋迦牟尼佛。


二月桃華處處新。 和觀音菩薩無量諸佛菩薩。


是世界非世界悟來因。 和南無釋迦牟尼佛南無釋迦牟尼佛。


望蓬島月初生無點塵。
和觀音菩薩無量諸佛菩薩。


聽得那鷓鴣啼聽得那鷓鴣啼撫掌呵呵快騎駿馬東西南北腰纏十萬自在一身。
和南無釋迦牟尼佛南無釋迦牟尼佛。


那華開滿紅這華落萬枝空是一是二優曇現處仰天人。
和觀音菩薩無量諸佛菩薩。


我則見千葉葉的蓮池我則見千葉葉的蓮池渺漫漫的白浪瑩徹徹的澄波東高三丈西闊八寸一聲啼鳥平地青雲。
和南無釋迦牟尼佛南無釋迦牟尼佛。


噯看檻外差差碧望池中柄柄香人天合掌則見得徃來不礙徃來不礙無色無聲。
和觀音菩薩無量諸佛菩薩。


噯那其間只聽得野老謳歌只聽得野老謳歌乾坤一色徧界清香華開五葉雲生片片雨點霏霏都只是那結果善根。
和南無釋迦牟尼佛南無釋迦牟尼佛。


瑠璃殿裏隱寒燈。 和觀音菩薩無量諸佛菩薩。


則見那燄爍爍的紅光則見那燄爍爍的紅光朗耀太清。
和南無釋迦牟尼佛南無釋迦牟尼佛。


浩巍巍的十方光灼灼的一輪四生徧照。
和觀音菩薩無量諸佛菩薩。


又則見像佛佛的羅光又則見像佛佛的羅光頃刻裏透七透八照破無明。
和南無釋迦牟尼佛南無釋迦牟尼佛。


噯却見得那彩鳳舞丹霄那鐵蛇橫古路萬仞崖頭解放身惺惺依舊。
和觀音菩薩無量諸佛菩薩。


噯只看它那水流元在海那月落不離天顯眾生周十界莊嚴萬德妙難名。
和南無釋迦牟尼佛南無釋迦牟尼佛。


那其間見得圓修六度迹涉二乘局因緣標獨覺善根深密緣空染淨時聖凡情盡。
和觀音菩薩無量諸佛菩薩。


又見得無量無邊又見得無量無邊明明了了耀古今徹內外互融互攝朗煇煇不滅不生。
和南無釋迦牟尼佛南無釋迦牟尼佛。


箇中消息幾人知。 和觀音菩薩無量諸佛菩薩。


道著那一即六六即一有深機。 和南無釋迦牟尼佛南無釋迦牟尼佛。


噯虛空無影像足下野雲生看現時疾如風猛如虎沒蹤由露牙爪那其間拈頭作尾拈尾作頭更吸盡西江水。
和觀音菩薩無量諸佛菩薩。


則見得虛空中則見得虛空中奮神威動山嶽霎時間興著雲布著雨不出頭不戴角來無蹤去無影顯靈通變變化化看即不無爭即不得端的是那應物無虧。
和南無釋迦牟尼佛南無釋迦牟尼佛。


那時節月又白風又清對著境更無心當陽第一機難測。
和觀音菩薩無量諸佛菩薩。


休道它那時搖著頭擺著尾披著毛戴著角眼中見慣量水打碓度體裁衣。
和南無釋迦牟尼佛南無釋迦牟尼佛。


也休問那其間上是天下是地南作西東作北任江水無情鴈無意。
和觀音菩薩無量諸佛菩薩。


噯只見得那聲色鴉鳴鴉鵲鳴鵲水流濕火就燥十方世界法身清淨通霄有路遠舉更高飛。
和南無釋迦牟尼佛南無釋迦牟尼佛。


