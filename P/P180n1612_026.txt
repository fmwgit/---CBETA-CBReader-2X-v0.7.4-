永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

且未說門頭戶尾事千差。 和觀音菩薩十方諸佛菩薩。


且未說嚴凝雪夜忽開花。 和南無釋迦牟尼佛南無釋迦牟尼佛。


且未說富貴貧窮分喜慍。
和觀音菩薩十方諸佛菩薩。


噯那其間一言迥脫識者不咨嗟。 和南無釋迦牟尼佛南無釋迦牟尼佛。


誰言渡水不穿雲。
和觀音菩薩十方諸佛菩薩。


只見得那其間只見得那其間開寶藏顯靈通頓悟着心源。
和南無釋迦牟尼佛南無釋迦牟尼佛。


看性海非遙道不遠。 和觀音菩薩十方諸佛菩薩。


只見那滿虛空只見那滿虛空晃明明晃明明的實相橫三竪四乍離乍合將長補短把定乾坤。
和南無釋迦牟尼佛南無釋迦牟尼佛。


看須彌頂上浪濤翻。
和觀音菩薩十方諸佛菩薩。


只見得道綿綿只見得道綿綿心片片人天機要千鈞。
和南無釋迦牟尼佛南無釋迦牟尼佛。


那其間看轉變三界都盧不涉去來還會麼。
和觀音菩薩十方諸佛菩薩。


且不識主人翁且不識主人翁聽着那門前楊栁鶯吟見着那檻外桃花蝶舞道無方所隨機應用西天梵語此土唐言。
和南無釋迦牟尼佛南無釋迦牟尼佛。


建化門中一線通。 和觀音菩薩十方諸佛菩薩。


谷應聲鐘含響是真空。 和南無釋迦牟尼佛南無釋迦牟尼佛。


直須要那萬悉流東。
和觀音菩薩十方諸佛菩薩。


只到得那其間只到得那其間卷舒自在逐物升沉不勞心力少林妙訣古佛家風。
和南無釋迦牟尼佛南無釋迦牟尼佛。


這壁廂是闍梨那壁廂是老僧不立一塵誰道是鋪花錦上。
和觀音菩薩十方諸佛菩薩。


只見得一片片的秋雲只見得一片片的秋雲湛澄澄的綠水翠滴滴的青山長江如練清風不歇無邊義海萬象昭融。
和南無釋迦牟尼佛南無釋迦牟尼佛。


噯徧法界是妙有盡大地是真空四時運用且道是脫身一句脫身一句作麼生道。
和觀音菩薩十方諸佛菩薩。


噯那其間直見得無念為宗直見得無念為宗法本不遷真空為體妙有為用起滅無定動靜俱顯便只似那水墨屏風。
和南無釋迦牟尼佛南無釋迦牟尼佛。


大洋海裏泛鐵船。 和觀音菩薩十方諸佛菩薩。


只見那湏彌頂上鯨波只見那湏彌頂上鯨波滾滾滔天。
和南無釋迦牟尼佛南無釋迦牟尼佛。


碧落落的寒空浩漫漫的大地恍然世界。
和觀音菩薩十方諸佛菩薩。


只見得東西南北茫茫只見得東西南北茫茫宇宙間那人無數誰聖誰賢。
和南無釋迦牟尼佛南無釋迦牟尼佛。


噯直湏是廣床說大話卓烏藤打圓相交光接影都只是根塵生死。
和觀音菩薩十方諸佛菩薩。


噯那其間不受寒不受熱身上衣口中食擁不聚撥不散神仙洞府即天然。
和南無釋迦牟尼佛南無釋迦牟尼佛。


這其間似那匣中寶劒袖裏金槌今日晴昨日雨塵勞未破向前進步時聖凡路絕。
和觀音菩薩十方諸佛菩薩。


却似那掩耳偷鈴却似那掩耳偷鈴說無說有野干鳴師子吼湏彌粉碎大海焦變作桒田。
和南無釋迦牟尼佛南無釋迦牟尼佛。


本來無滅亦無生。 和觀音菩薩十方諸佛菩薩。


風未興雲未起似流水古今清。 和南無釋迦牟尼佛南無釋迦牟尼佛。


噯居安常慮危在樂湏知苦那其間行亦行坐亦坐或時語或時笑認得渠青山萬里寸草俱無念念更非別物。
和觀音菩薩十方諸佛菩薩。


只見得箇中機只見得箇中機亦非心不是境直湏是今日寒昨日熱頭髼鬆耳卓朔離死生除煩惱湏是到頭頭物物顯露全彰虛空上下普天秋色匝地寒聲。
和南無釋迦牟尼佛南無釋迦牟尼佛。


過了這四重關想難難云易易稱好好畢竟默默從茲得。
和觀音菩薩十方諸佛菩薩。


那其間直湏絕百非離四句頭戴天脚踏地斬釘截鐵思量切忌途轍翻成。
和南無釋迦牟尼佛南無釋迦牟尼佛。


直湏要露堂堂巢知風知雨塞虛空彌宇宙頓悟處即此心是佛。
和觀音菩薩十方諸佛菩薩。


噯那時節莫妄想悟即迷迷即悟向即背背即向寬廓虛空清淨平等洞然皎日照轍十方明。
和南無釋迦牟尼佛南無釋迦牟尼佛。


且莫道無今無古絕承當。 和觀音菩薩無量諸佛菩薩。


且莫道眼前石火電飛光。 和南無釋迦牟尼佛南無釋迦牟尼佛。


且莫道芥納湏彌為妙用。
和觀音菩薩無量諸佛菩薩。


噯那其間十方無礙舉體露堂堂。 和南無釋迦牟尼佛南無釋迦牟尼佛。


大千沙界海中漚。
和觀音菩薩無量諸佛菩薩。


只見得亦無人只見得亦無人亦無佛無一物無影迹堪求。
和南無釋迦牟尼佛南無釋迦牟尼佛。


一任那深并密究。 和觀音菩薩無量諸佛菩薩。


都只是起妄心都只是起妄心失本源失本源的真性去來取捨紛然無緒倐生忽滅念慮遷流。
和南無釋迦牟尼佛南無釋迦牟尼佛。


向竿頭進步莫遲留。 和觀音菩薩無量諸佛菩薩。


須是得悟死生須是得悟死生了真妄見聞不昧熏修。
和南無釋迦牟尼佛南無釋迦牟尼佛。


那其間直是要挫解紛鏟彩埋光無滯迹。
和觀音菩薩無量諸佛菩薩。


便只似天地中便只似天地中見着那潑剌剌的錦鱗望着那雄猛猛的俊鶻躍開透過天羅地網一塵不動莫究因由。
和南無釋迦牟尼佛南無釋迦牟尼佛。


五蘊由來總是空。 和觀音菩薩無量諸佛菩薩。


轉天關回地軸顯神通。 和南無釋迦牟尼佛南無釋迦牟尼佛。


看的那古佛棄王宮。
和觀音菩薩無量諸佛菩薩。


受辛苦入雪山受辛苦入雪山千生萬劫也無未來也無過去也無現在萬境俱融。
和南無釋迦牟尼佛南無釋迦牟尼佛。


那壁廂心心心這壁廂塵塵塵十二時中着力處全無虛棄。
和觀音菩薩無量諸佛菩薩。


只得閙啞啞的鴉鳴只聽得閙啞啞的鴉鳴呌喳喳的鵲噪淅零零的風吹山河大地一時妄認匆匆草草礙着心胸。
和南無釋迦牟尼佛南無釋迦牟尼佛。


噯滅眼花虛空裏避身影向日中妄消想滅直是那頭頭顯露頭頭顯露百千世界。
和觀音菩薩無量諸佛菩薩。


噯那其間要認得暖熱門要認得暖熱門坐斷聖凡工夫純熟脫落根蔕劃然開悟縱橫自在直湏悟那無念為宗。
和南無釋迦牟尼佛南無釋迦牟尼佛。


鴛鴦繡出世無雙。 和觀音菩薩無量諸佛菩薩。


任取那一箇箇的金針任取那一箇箇的金針難度蕭郎。
和南無釋迦牟尼佛南無釋迦牟尼佛。


飛碧海裏紅塵湧青岑的白浪恁麼會得。
和觀音菩薩無量諸佛菩薩。


只見得錦粲粲的彩雲只見得錦粲粲的彩雲古鏡開千峯秀色一帶澄江。
和南無釋迦牟尼佛南無釋迦牟尼佛。


噯那時節山是山水是水僧是僧佛是佛靈山會上要識取本來面目。
和觀音菩薩無量諸佛菩薩。


噯那其間呼即易遣即難天又高地又闊舉者多會者少入門一棒便郎當。
和南無釋迦牟尼佛南無釋迦牟尼佛。


直湏是似那風生虎嘯霧起龍吟遇知音逢作者西天去路畢竟是迢迢十萬餘里。
和觀音菩薩無量諸佛菩薩。


那時節一吸滄溟那時節一吸滄溟霆轟電擊釣鼇頭收虎尾橫吹蘆管真是宇宙浩難量。
和南無釋迦牟尼佛南無釋迦牟尼佛。


一條楖栗倚青天。 和觀音菩薩無量諸佛菩薩。


直湏是知此意消五蘊悟三玄。 和南無釋迦牟尼佛南無釋迦牟尼佛。


噯野水白連天秋空飛一鶚那其間納湏彌吞巨海洗却腸換却骨便似那清平世界鋥甲磨鎗不惜身挨白刃。
和觀音菩薩無量諸佛菩薩。


直湏是護身符直湏是護身符震乾坤轟霹靂那時節遇清貧逢濁富畫蜘蛛騎鐵馬虎離山龍出水只見得橫身三界背脊摩空縱橫任運去來無礙本體安然。
和南無釋迦牟尼佛南無釋迦牟尼佛。


那其間斷聖凡直湏是卒地斷爆地折妄消想滅方成悟。
和觀音菩薩無量諸佛菩薩。


歎光陰早過拆東籬補西障轉天關回地軸貪生逐日區區撚指千百餘年。
和南無釋迦牟尼佛南無釋迦牟尼佛。


直是那勇猛中盡見聞竭知解無寂靜無闠閙據理處皆是從他覓。
和觀音菩薩無量諸佛菩薩。


噯那時節無過去無未來無現在無苦樂無逆順兀兀孜孜正湏體究光明寶藏無黨亦無偏。
和南無釋迦牟尼佛南無釋迦牟尼佛。


且未說芒鞋竹杖走紅塵。 和觀音菩薩十方諸佛菩薩。


且未說月中玉兔夜懷身。 和南無釋迦牟尼佛南無釋迦牟尼佛。


且未說捲起珠簾無不覩。
和觀音菩薩十方諸佛菩薩。


噯那其間橫擔楖栗誰是主中賔。 和南無釋迦牟尼佛南無釋迦牟尼佛。


一生長喚主人公。
和觀音菩薩十方諸佛菩薩。


只見得那其間只見得那其間粟米飯淡黃虀是這等家風。
和南無釋迦牟尼佛南無釋迦牟尼佛。


看滄海遊龍雷雨送。 和觀音菩薩十方諸佛菩薩。


我只見口喃喃我只見口喃喃朗明明朗明明的法眼左見右見分明勘破龍頭蛇尾賔主無功。
和南無釋迦牟尼佛南無釋迦牟尼佛。


想安危苦樂總為空。
和觀音菩薩十方諸佛菩薩。


那時節笑呵呵那時節笑呵呵行步步新羅衲子難逢。
和南無釋迦牟尼佛南無釋迦牟尼佛。


看來時直是那日暮投林渡水穿雲離甚處。
和觀音菩薩十方諸佛菩薩。


只見得那其間只見得那其間認着那物物顯的真機覷着那頭頭明的妙用纖塵不立全彰海印森羅萬象心境昭融。
和南無釋迦牟尼佛南無釋迦牟尼佛。


明月難教下碧天。 和觀音菩薩十方諸佛菩薩。


涅槃空生死絕斷塵緣。 和南無釋迦牟尼佛南無釋迦牟尼佛。


看運水與搬柴本自然。
和觀音菩薩十方諸佛菩薩。


便只似那日輪便只似那日輪但能返照即自圓明虛空上下有何間隔猿呌峯前。
和南無釋迦牟尼佛南無釋迦牟尼佛。


那邊道絕百非這邊道息狂機動用之中未知是還委悉麼。
和觀音菩薩十方諸佛菩薩。


只見得紛滃滃的慈雲只見得紛滃滃的慈雲朗明明的慧日轟殷殷的法雷機鋒電掣金剛按劒翦除邪妄開廓真玄。
和南無釋迦牟尼佛南無釋迦牟尼佛。


噯看月窟生芝草仰日輪飄桂花根塵了了拈出處毫不動毫不動頓超覺地。
和觀音菩薩十方諸佛菩薩。


噯那其間直湏透無限天機直湏透無限天機句後承當不妨要妙彌綸宇宙本無關鑰己靈獨燿誰知道那心月孤圓。
和南無釋迦牟尼佛南無釋迦牟尼佛。


即心即佛莫妄求。 和觀音菩薩十方諸佛菩薩。


只見得紅罏上的雪飛只見得紅罏上的雪飛消釋難留。
和南無釋迦牟尼佛南無釋迦牟尼佛。


浩渺渺的滄溟高崒崒的湏彌毛吞芥納。
和觀音菩薩十方諸佛菩薩。


只見得一片片的桃花只見得一片片的桃花一時間忽然悟道不用它謀。
和南無釋迦牟尼佛南無釋迦牟尼佛。


噯那時節雲從龍風從虎君向西我向北天台南嶽它那裏遙通去路。
和觀音菩薩十方諸佛菩薩。


噯且湏認非不非是不是一玄門三要路差毫失千里要知無水亦無舟。
和南無釋迦牟尼佛南無釋迦牟尼佛。


那其間見得談玄說妙舉古明今覽群書資性識恐人不會直湏令眾生從茲悟入。
和觀音菩薩十方諸佛菩薩。


那時節不假多聞那時節不假多聞本來具足物物彰頭頭露山河大地晃融融法界充周。
和南無釋迦牟尼佛南無釋迦牟尼佛。


千峯列翠栁搖金。 和觀音菩薩十方諸佛菩薩。


道非禪禪非道心非佛佛非心。 和南無釋迦牟尼佛南無釋迦牟尼佛。


噯不稟釋迦文坐斷毘盧頂直會得石鞏箭秘魔杈地擎山驢覷井那時節了無交涉洞達真源得失一時放却。
和觀音菩薩十方諸佛菩薩。


只得夜鍾聲只得夜鍾聲月煇煇星粲粲從此處悟機鋒明鑒覺際光明無礙究心源登彼岸直湏到金波自湧性海無風心靈絕兆神通自在萬象昭臨。
和南無釋迦牟尼佛南無釋迦牟尼佛。


從掌內握乾坤想千差都一照那時節雲散洞空山嶽靜。
和觀音菩薩十方諸佛菩薩。


那其間直湏行便行坐便坐饑來飡困來睡聖凡情盡真常體露古籠今。
和南無釋迦牟尼佛南無釋迦牟尼佛。


却便是恁麼時不是聲喚作聲不是色喚作色從此處要湏能辨別。
和觀音菩薩十方諸佛菩薩。


噯倒騎牛入佛殿不萌枝無影列孤明通一線晃晃明明饑飡渴飲秋來春去休論歲年深。
和南無釋迦牟尼佛南無釋迦牟尼佛。


且未說形儀似佛有三疑。 和觀音菩薩無量諸佛菩薩。


且未說以字不成八字非。 和南無釋迦牟尼佛南無釋迦牟尼佛。


且未說明暗色空還不得。
和觀音菩薩無量諸佛菩薩。


噯且只看毛吞巨海芥子納湏彌。 和南無釋迦牟尼佛南無釋迦牟尼佛。


風搖淺碧栁輕。
和觀音菩薩無量諸佛菩薩。


休說它還不還休說它還不還一重山一重水那浩渺崚。
和南無釋迦牟尼佛南無釋迦牟尼佛。


正長恨春歸無覓處。 和觀音菩薩無量諸佛菩薩。


休說那淡與醎休說那熱與寒異同同異同同的知覺根塵相對蘊藏陰識遷流不息妄體橫生。
和南無釋迦牟尼佛南無釋迦牟尼佛。


看白雲出沒本無心。
和觀音菩薩無量諸佛菩薩。


也不論冰即水也不論火即烟破真妄一巾六結湏明。
和南無釋迦牟尼佛南無釋迦牟尼佛。


只看它逐攀緣情沉有海怎解返真絕虛妄。
和觀音菩薩無量諸佛菩薩。


只為那薄伽梵只為那摩登伽起着那無盡盡的愛源墮着那無窮窮的欲海當機覿體見起物沉塵塵合妙處處分身。
和南無釋迦牟尼佛南無釋迦牟尼佛。


魚目螢光要別分。 和觀音菩薩無量諸佛菩薩。


仰如來指靈鑑破根塵。 和南無釋迦牟尼佛南無釋迦牟尼佛。


攀北斗那翻身倚北辰。
和觀音菩薩無量諸佛菩薩。


那荷葉團團團這菱角尖尖尖磊磊落落閙處刺頭穩處下脚橫吹鐵笛豈是常人。
和南無釋迦牟尼佛南無釋迦牟尼佛。


那枯雲充葉這凋梅雪作花秋水長天落霞孤鶩碧。
和觀音菩薩無量諸佛菩薩。


誰認得焦尾巴的石虎誰認得無鼻孔的鐵牛煇赫赫的火燄淨皎皎的月輪覺海幻源全歸解脫指石為玉點鐵成金。
和南無釋迦牟尼佛南無釋迦牟尼佛。


噯望鐵山高岌岌觀玉海浩沉沉槐國夢回則見得蘭膏燄炯悟歸圓覺清淨妙明。
和觀音菩薩無量諸佛菩薩。


噯那其間則見得五性俱遣則見得二障全消三世諸佛一切眾生同叅共證頓超方便一生了辦都離却那萬劫沉淪。
和南無釋迦牟尼佛南無釋迦牟尼佛。


輪回幾種叩端倪。 和觀音菩薩無量諸佛菩薩。


休論那二障障的淺深休說那群迷迷的易難要悟玄機。
和南無釋迦牟尼佛南無釋迦牟尼佛。


無文文的鐵印折角角的泥牛分別禪覺。
和觀音菩薩無量諸佛菩薩。


則見得那白雲的青山則見得那明月的流水清淨慧能所照覺地位階差。
和南無釋迦牟尼佛南無釋迦牟尼佛。


噯却見得濕紙裏金師子單控玉麒麟大千世界無邊際塵塵攝入。
和觀音菩薩無量諸佛菩薩。


噯又看它道空假說靜幻怎易分怎難辨白雲樓深雪谷三重妙觀有誰知。
和南無釋迦牟尼佛南無釋迦牟尼佛。


那其間見得翻頭作尾抵掌論心空投空水入水一種萬般那覺海淵沉向何處覓。
和觀音菩薩無量諸佛菩薩。


則見得漚花浪湧則見得漚花浪湧生生滅滅相未遣情未融無空作境那四種潜伏難窺。
和南無釋迦牟尼佛南無釋迦牟尼佛。


普覺興慈一念中。 和觀音菩薩無量諸佛菩薩。


善知識是那箇塗毒鼓大阿鋒。 和南無釋迦牟尼佛南無釋迦牟尼佛。


噯說四種的情成諸般的病怎麼道甘草苦黃連甜砒霜良甘露惡任戲笑不渾不清不憍不怨都不犯那風規。
和觀音菩薩無量諸佛菩薩。


要知那平處險要知那靜中忙論三期說三法那其間多處添少處減前何重後何輕跳黃河挨白刃真箇是東擲西拋橫開竪闢安居平等那罪根都懺悔消融。
和南無釋迦牟尼佛南無釋迦牟尼佛。


那當機立問時政不要分長短論順違杖痕打水從人覓。
和觀音菩薩無量諸佛菩薩。


那其間只有尼藍婆賢善首曲流通密守護眾器入金群波歸水何有異同。
和南無釋迦牟尼佛南無釋迦牟尼佛。


也湏要知那箇鐵蒺藜露刃劒空兔窠斷龜尾方見得色空與明暗。
和觀音菩薩無量諸佛菩薩。


噯那三毒與八倒那十身與四智全真體混妄緣圓一切圓覺一切覺語言文字一點也難容。
和南無釋迦牟尼佛南無釋迦牟尼佛。


且未說維摩智慧辨才全。 和觀音菩薩十方諸佛菩薩。


且未說剎塵周徧十身圓。 和南無釋迦牟尼佛南無釋迦牟尼佛。


且未說清濁淺深并苦淡。
和觀音菩薩十方諸佛菩薩。


噯且只看鑄就毘盧古篆尚依然。 和南無釋迦牟尼佛南無釋迦牟尼佛。


大通智勝本非常。
和觀音菩薩十方諸佛菩薩。


則看它成佛道則看它成佛道坐道場經十劫傾盡那肝腸。
和南無釋迦牟尼佛南無釋迦牟尼佛。


只三際斷時凡聖盡。 和觀音菩薩十方諸佛菩薩。


則見那黃葉落則見那黃葉落雪紛紛雪紛紛的飄揚烏盆變白牛子牽犂茫茫業識墮落醉鄉。
和南無釋迦牟尼佛南無釋迦牟尼佛。


聽鶯啼綠日初長。
和觀音菩薩十方諸佛菩薩。


要知那相非相要知那相非相妙堂堂太虛一道寒光。
和南無釋迦牟尼佛南無釋迦牟尼佛。


熱乘涼寒向火看天取氣健即經行困打睡。
和觀音菩薩十方諸佛菩薩。


那菩提亦無實那菩提亦無虛怎道着碧潭的蟾蜍怎道着那丹的鸑鷟清風匝地扁舟古岸蘆花深穩一碧秋江。
和南無釋迦牟尼佛南無釋迦牟尼佛。


四序炎涼去復還。 和觀音菩薩十方諸佛菩薩。


那聖凡也只在剎那間。 和南無釋迦牟尼佛南無釋迦牟尼佛。


說大海那從來納百川。
和觀音菩薩十方諸佛菩薩。


要識得那瞿曇要識得那瞿曇掌上明珠杖頭破竈虛舟寶劒不堪倚待仍則孤然。
和南無釋迦牟尼佛南無釋迦牟尼佛。


怎麼道如是見怎麼道如是知如是信解徑山拂子更難言。
和觀音菩薩十方諸佛菩薩。


休說那恍惚惚的夢幻休說那輕浮浮的泡影變滅滅的露彩疾速速的電光幻化空身無塵無染拈匙把筯明了為先。
和南無釋迦牟尼佛南無釋迦牟尼佛。


噯怎不入那涅槃怎不入那地獄茶坊酒肆則見得無拘無檢看取鵠白看取烏玄。
和觀音菩薩十方諸佛菩薩。


噯那其間只見得天盖地載只見得天盖地載隣虛法界無邊無內綠水岩前白雲嶺上春風花木則常愛那幽隱川原。
和南無釋迦牟尼佛南無釋迦牟尼佛。


從來大藏教玄微。 和觀音菩薩十方諸佛菩薩。


說着那必并班的豹剝着那當的諦的都丁真實難知。
和南無釋迦牟尼佛南無釋迦牟尼佛。


秀姢姢的三草煇潤潤的片玉滋含雨露。
和觀音菩薩十方諸佛菩薩。


則見那畢鉢岩的春花則見那靈鷲峯的香風浩蕩蕩海天空濶雲自高飛。
和南無釋迦牟尼佛南無釋迦牟尼佛。


噯却見那鉢羅娘倒膓吐虹霓長萬丈胡僧碧眼點頭處獨能領悟。
和觀音菩薩十方諸佛菩薩。


噯那其間看白雲亦無根望清風亦何色這頭頭那處處普賢彌勒妙難窺。
和南無釋迦牟尼佛南無釋迦牟尼佛。


一時間見得雲籠碧嶠月在清池風正寒雪正下止啼離却孤峯頂上頭見雙角女。
和觀音菩薩十方諸佛菩薩。


只見得側側平平只見得側側平平忉忉怛怛那心緣那文字言言說說相俱離平等無差。
和南無釋迦牟尼佛南無釋迦牟尼佛。


法輪功德最難量。 和觀音菩薩十方諸佛菩薩。


那量等三千界大千界徧諸方。 和南無釋迦牟尼佛南無釋迦牟尼佛。


噯證金剛的慧滿普賢的願那其間諸佛眾菩薩眾聲聞眾天人眾無邊際上上下下內內外外都承此大經力。
和觀音菩薩十方諸佛菩薩。


怎道是異方便怎道是第一義淨虛空離妄想離諸取心無礙法無礙理無礙事無礙徧河沙周法界只見得透透徹徹混混融融無障無蔽這本然處法性昭彰。
和南無釋迦牟尼佛南無釋迦牟尼佛。


似這般盧遮那具凡聖全因果彰萬法一塵不隔都含攝。
和觀音菩薩十方諸佛菩薩。


那其間見得一切時一切處一切緣一切法一切見聞一切知覺妙用非常。
和南無釋迦牟尼佛南無釋迦牟尼佛。


要領畧那全機去無明出生死斷輪廻絕起滅方到得觸途無壅滯。
和觀音菩薩十方諸佛菩薩。


噯那性海全體是大火聚大風輪塗毒鼓吹毛劒以空合空如水入水天真明妙情妄盡消亡。
和南無釋迦牟尼佛南無釋迦牟尼佛。


且未說三身四智有無中。 和觀音菩薩無量諸佛菩薩。


且未說因緣出世此為宗。 和南無釋迦牟尼佛南無釋迦牟尼佛。


且未說外道邪常成八倒。
和觀音菩薩無量諸佛菩薩。


噯且只看般若楞伽說法妙無窮。 和南無釋迦牟尼佛南無釋迦牟尼佛。


靈山一會實希逢。
和觀音菩薩無量諸佛菩薩。


也休論錐頭利也休論鑿頭方大三千小八百那議論重重。
和南無釋迦牟尼佛南無釋迦牟尼佛。


看千手大悲提不起。 和觀音菩薩無量諸佛菩薩。


恁麼是陀羅尼恁麼是陀羅尼滿眼眼滿眼眼的非色滿耳非聲離聲求離色求聞聲色皆空。
和南無釋迦牟尼佛南無釋迦牟尼佛。


那離名離相性圓融。
和觀音菩薩無量諸佛菩薩。


那春至百花開那春至百花開鶯啼頓然由此悟通。
和南無釋迦牟尼佛南無釋迦牟尼佛。


看三點如流水長江下釣新羅鷂子穿雲過。
和觀音菩薩無量諸佛菩薩。


則見那毘盧藏則見那毘盧藏具着那百千千的法門演着那無量量的妙義有頓有漸有權有實諸法一切廣大包容。
和南無釋迦牟尼佛南無釋迦牟尼佛。


五論三經要講持。 和觀音菩薩無量諸佛菩薩。


觀眾微無自性杳難窺。 和南無釋迦牟尼佛南無釋迦牟尼佛。


誰知那一微空無眾微。
和觀音菩薩無量諸佛菩薩。


則見它論般若則見它論涅槃問答展轉道色道空道生道滅看取如意難悟深機。
和南無釋迦牟尼佛南無釋迦牟尼佛。


那處說色色色這處說空空空果上因中色空分別理無疑。
和觀音菩薩無量諸佛菩薩。


則見那一對對的鐵牛則見那一雙雙的木馬黃煇煇的金角白粲粲的玉蹄金鳳花玉麟帶月神通變化智慧辨才。
和南無釋迦牟尼佛南無釋迦牟尼佛。


噯覩團團離海嶠看漸漸出雲衢青蓮界上只見得形如滿月朗朗燿燿現自在身。
和觀音菩薩無量諸佛菩薩。


噯那其間只見得圓圓融融只見得圓圓融融長長短短大大小小黑黑白白拳來脚踢說青道黃又只是那指東畫西。
和南無釋迦牟尼佛南無釋迦牟尼佛。


見如不受事猶乖。 和觀音菩薩無量諸佛菩薩。


則見那趙州老的古錐則見那趙州老的古錐論義相排。
和南無釋迦牟尼佛南無釋迦牟尼佛。


無言中的顯言無象中的垂象方便覺悟。
和觀音菩薩無量諸佛菩薩。


則見得那落花隨流水則見得那明月上孤峯恁不遷江河競注暑徃寒來。
和南無釋迦牟尼佛南無釋迦牟尼佛。


噯何物是明似日黑如漆苦如連甜似蜜四科三教那難論無窮無盡。
和觀音菩薩無量諸佛菩薩。


噯又看它回三毒為淨戒回煩惱作菩提回無明為大智本來現色似摩尼。
和南無釋迦牟尼佛南無釋迦牟尼佛。


那其間見得無搖無動無遮無礙性即佛佛即性清清淨淨便見得本來那湛然處。
和觀音菩薩無量諸佛菩薩。


又見得真真如如又見得真真如如變變易易決定義無執着談玄說妙河沙數多少機關。
和南無釋迦牟尼佛南無釋迦牟尼佛。


萬仞崖頭撒手行。 和觀音菩薩無量諸佛菩薩。


只見得虛空裏那背上白毛生。 和南無釋迦牟尼佛南無釋迦牟尼佛。


噯看大千的頂覩小千的界也直湏會靈源契妙旨破生死越情量真似那空中鳥跡水底月痕又怎生能擬議。
和觀音菩薩無量諸佛菩薩。


我則見那淨土我則見那淨土燿寶池粲金地又則見四大海五湏彌朗塵塵煇處處悟全身證解脫也只要念念修修究究竟竟了了徹徹破生死永超離劫塵。
和南無釋迦牟尼佛南無釋迦牟尼佛。


那毫繫着念頃刻裏迷三塗纏萬劫塵情浪識俱騰湧。
和觀音菩薩無量諸佛菩薩。


那其間當知諸惡業諸煩惱諸塵勞諸障道俱無自性由迷依妄如水結冰。
和南無釋迦牟尼佛南無釋迦牟尼佛。


若果是有悟心去着根消着業脫眾塵離諸妄便似那寒冰化為水。
和觀音菩薩無量諸佛菩薩。


噯水波冰有濕性盤釧總金身觀體用別難易色色空空融融混混一切意解妙悟證三乘。
和南無釋迦牟尼佛南無釋迦牟尼佛。


