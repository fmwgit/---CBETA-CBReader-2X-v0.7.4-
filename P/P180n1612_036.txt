永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那古鑑從來絕點痕那隨妍隨醜目前分。莫道而今鑑破無光影。莫道而今鑑破無光影。佛如來。那風輥長江水色渾也。諸佛如來。
和這佛法。天地間永流通。如來。諸佛如來。


佛如來。誰道臥龍纔奮迅。丹鳳繞雲端。只見金槌影動寶劒射光寒。佛如來。好看八萬四千眾齊着眼來看也。諸佛如來。
和這佛法。天地間永流通。如來。諸佛如來。


佛如來。莫道住世何甞轉法輪。如今再轉何須勞力復勞神。不知天欲曉誤了路行人。佛如來。看看還把靈符來照夜明也。諸佛如來。
和這佛法。天地間永流通。如來。諸佛如來。


佛如來。好看那潮來潮子上潮頭。佛如來。只見那手把紅旗逆水流。佛如來。忽被猛風吹退浪。此時伎倆一時休也。諸佛如來。
和這佛法。天地間永流通。如來。諸佛如來。


佛如來。明珠一顆價難酬。不是知音莫暗投。縱爾鐘鳴眾集。空費千鈞力。爭柰水清魚現不吞鈎。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。法法靈通心心獨耀。了無物我露出真機。隱顯無拘卷舒自在。隱顯無拘卷舒自在。佛菩薩。塵塵既爾念念皆如也。諸佛菩薩。
和這佛法。天地間永流通。菩薩。諸佛菩薩。


佛菩薩。誰言萬法本來空。無相無為是本宗。好看大量盡包沙世界。佛菩薩。直是德洽乾坤普世總圓融也。諸佛菩薩。
和這佛法。天地間永流通。菩薩。諸佛菩薩。


佛菩薩。拈起則海水騰波須彌岌峇。放下則河清海晏肅靜乾坤。是非誠莫辨生滅總休論。佛菩薩。誰道當斷不斷兩重公案也。諸佛菩薩。
和這佛法。天地間永流通。菩薩。諸佛菩薩。


佛菩薩。好看那深秋簾幕千家雨。佛菩薩。好看那落日樓臺一笛風。佛菩薩。莫道言中辨端的要知句裏已藏鋒也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道七星光燦爛。舉動絢耀乾坤。莫道花開媚景。玉葉更鮮芬。端的一毫含萬象功德等崑崙。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。誰道心猿罷跳性海無波。誰道白雲青嶂萬疊嵯峨。紅塵紫陌風沙不播。紅塵紫陌風沙不播。佛如來。任它烏兔去去還來也。諸佛如來。
和這佛法。天地間永流通。如來。諸佛如來。


佛如來。水底金烏天上日。眼中瞳子面前人。好看雲黃山色還依舊。佛如來。那法法流通徧滿三千大千諸剎塵也。諸佛如來。
和這佛法。天地間永流通。如來。諸佛如來。


佛如來。舉一念那塵沙法門頓顯。拈一毫那無邊剎境齊彰。即相千波起即性亘晴空。佛如來。本源澄徹清流無壅也。諸佛如來。
和這佛法。天地間永流通。如來。諸佛如來。


佛如來。莫道那日月星辰列下風。佛如來。莫道那頭頭物物顯真空。佛如來。好教捩轉魚龍頭作尾三印分明體一同也。諸佛如來。
和這佛法。天地間永流通。如來。諸佛如來。


佛如來。好看月色和雲白。松聲帶露寒。莫道地大天寬好箇真消息一切更用憑誰仔細看。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。一月初圓百川澄影。一燈發彩萬炷流輝。莫道月無留影心。休說燈無傳輝意。佛菩薩。普開法眼光徧須彌也。諸佛菩薩。
和這佛法。天地間永流通。菩薩。諸佛菩薩。


佛菩薩。蘆花正白蓼花紅。脩竹碧煙籠。好看閑雲抱石玉露滴巖叢。佛菩薩。莫道龜魚能變化童牛亦解悟圓通也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道萬年一念一念萬年。只見那和衣泥裏輥洗脚上牀眠。大海波濤湧小人方寸淵。佛菩薩。好看歷劫事都只在眼前也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道風吹不動天邊月。佛菩薩。莫道雪壓難摧澗底松。佛菩薩。誰又道那大洋海底紅塵起。須彌頂上浪滔空也。諸佛菩薩。
和這佛法。天地間永流通。菩薩。諸佛菩薩。


佛菩薩。萬事堆堆疊疊來。不須造作與安排。誰道落林黃葉總隨流水去。且看橫谷白雲風捲回。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。龍騰碧漢變化無時。鳳翥青霄誰識蹤跡。要知不出百千三昧。誰道寧忘萬象森羅。佛如來。可行則行可止則止也。諸佛如來。
和這佛法。天地間永流通。如來。諸佛如來。


佛如來。莫道終日浩茫茫那事却無妨。信知空林葉落隨流水。佛如來。一片白雲歸去還識舊來鄉也。諸佛如來。
和這佛法。天地間永流通。如來。諸佛如來。


佛如來。好看日月星辰山河大地。只見若凡若聖是人是物小大兼齊。盡在一毫端出入同遊戲。佛如來。六月長天降大雪三冬嶺上火雲飛也。諸佛如來。
和這佛法。天地間永流通。如來。諸佛如來。


佛如來。好看那雨落街頭自生濕佛如來。好看那晴乾自是無滓泥。佛如來。端的頭頭皆是道法法總歸依也。諸佛如來。
和這佛法。天地間永流通。如來。諸佛如來。


佛如來。一一即多多即一毘盧頂上明如日。莫道無多無一。公案永無訛。拍起氊拍板明時共唱太平歌。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那飄飄一鴈落寒空。要步步追空覓鴈蹤。直是踏破草鞋跟子斷。直是踏破草鞋跟子斷。佛菩薩。巍然獨坐。那大雄峯也。諸佛菩薩。
和這佛法。天地間永流通。菩薩。諸佛菩薩。


佛菩薩。六宗調伏向東來。五葉芬芳震旦開。莫道冷坐幾年人不識。佛菩薩。看看手攜隻履又空回也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道幾年兀坐精進翻成怠墯。好看那冷然面壁九年已被世人勘破西來未足誇捏目彊生花。佛菩薩。得皮得髓徒分別。妙性圓明本不差也。諸佛菩薩。
和這佛法。天地間永流通。菩薩諸佛菩薩。


佛菩薩。且莫道航海梯山緣底事。佛菩薩。且莫道東遊西歷意何傳。佛菩薩。巍巍孤坐垂慈切剛。被時人喚作禪也。諸佛菩薩。
和這佛法。天地間永流通。菩薩。諸佛菩薩。


佛菩薩。金鼇一掣滄溟竭。徒自悠悠泛小舟。爭柰今日煙波。茫茫無可釣。何須皎然新月更為鈎。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通如來。諸佛如來。


佛如來。且休道大地如銀白。且休道汝海任東趨。直須閉口深藏舌。直須閉口深藏舌。佛如來。一言既出駟馬難追也。諸佛如來。
和這佛法。天地間永流通。如來。諸佛如來。


佛如來。莫道火中巢翡翠。水上畫丹青。若教究竟有無向上事。佛如來。那萬年松檜任經霜雪色愈青也。諸佛如來。
和這佛法。天地間永流通。如來。諸佛如來。


佛如來。不須獨坐面顒顒不用多端說異同。好看那親切不教心外覓免將明暗謼盲聾。秋來霜摶地寒意又何濃。佛如來。垂慈指顧觸念成功也。諸佛如來。
和這佛法。天地間永流通。如來。諸佛如來。


佛如來。誰道石頭打草要蛇驚。佛如來。誰道密護玄機絕彚情。佛如來。那迅句追風須辨的由來千聖不知名也。諸佛如來。
和這佛法。天地間永流通。如來。諸佛如來。


佛如來。遙指山前古路通。希微一徑沒西東。正是杜聲裏九十春光盡。只見零落桃花藉地紅。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那玄微極盡本翛然。若謂渠閑萬八千。正是月印澄江魚不見。正是月印澄江魚不見。佛菩薩。釣人何必更拋筌也。諸佛菩薩。
和這佛法。天地間永流通。菩薩。諸佛菩薩。


佛菩薩。誰教任運不知名。輕輕着眼聽。只見水上綠綠又青青。佛菩薩。兀的莫不是那浮萍也。諸佛菩薩。
和這佛法。天地間永流通。菩薩。諸佛菩薩。


佛菩薩。直要擺撥佛祖縛曠然繩墨外。須是那一物亦不為縱橫得自在。古鑑正臨臺分明辨去來。佛菩薩。金鎚影動鐵樹花開也。諸佛菩薩。
和這佛法。天地間永流通。菩薩。諸佛菩薩。


佛菩薩。且休道行行風高月冷。佛菩薩。且休道步步山寒水深。佛菩薩。逢人披肝露膽見義劈腹心也。諸佛菩薩。
和這佛法。天地間永流通。菩薩。諸佛菩薩。


佛菩薩。平常閑坐與閑行。嶺上無心雲片橫。莫道照境俱忘。此身如不立。須知從前日午打三更。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮。佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。從來道那近浦不為家。恰見漁翁舉釣出蘆花。正是湛水無風江月逈。正是湛水無風江月逈。佛如來。長空散盡那暮天霞也。諸佛如來。
和這佛法。天地間永流通。如來。諸佛如來。


佛如來。誰向澄潭釣玉兔石裏蓮花火裏泉好看楞伽峯頂一莖草。佛如來。真箇是泥人落水木人撈也。諸佛如來。
和這佛法。天地間永流通。如來。諸佛如來。


佛如來。莫道金鷄專報曉漆桶黑光生。便只似。那石人拋玉彈跣足履春氷。塵埃浮滿面雨打轉鮮新。佛如來。正是那久旱蘆花雪滿天也。諸佛如來。
和這佛法。天地間永流通。如來。諸佛如來。


佛如來。且莫道庭前嫰竹先生筍。佛如來。且莫道澗下枯松長老枝。佛如來。只聽六街鐘鼓韻即是鋪金世界希也。諸佛如來。
和這佛法。天地間永流通。如來。諸佛如來。


佛如來。黑漆崑崙把釣竿。古帆高掛下驚湍誰道蘆花影裏有人弄明月。看看引得盲龜上釣船。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。莫道寂而非寂照而非照。莫道境智俱寂心慮安恬。直須外不尋枝內不住定。直須外不尋枝內不住定。佛菩薩。二塗俱泯一性怡然也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道秋風臨古渡。落日不堪聞。好看南峯塔外松陰裏。佛菩薩。那吟風飲露的總總又紛紛也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道禪禪無黨亦無偏真箇是那迷時千里隔悟在口皮邊。行聲前路活劒外靈機變。佛菩薩。道無橫逕立處孤危也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道由戒而定即定以慧。佛菩薩。莫道三法互融了無向背。佛菩薩。直須功用兩忘動靜一致如珠走盤不可思議也。諸佛菩薩。
和這佛法。天地間永流通。菩薩。諸佛菩薩。


佛菩薩。由來一念常清淨。是非靈寂迭生。直是圓明通徹。曠蕩絕郊。應知眠坐明了方乃號金仙。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法入地間永流通。如來。諸佛如來。


佛如來。那月滿長空星滿天。如何一見眼皮穿。正是長安市上人無數。正是長安市上人無數。佛如來。何似那家家夜莫眠也。諸佛如來。
和這佛法。天地間永流通。如來。諸佛如來。


佛如來。事事分明不覆藏。頭頭物物自相當。莫道千言萬語無人會。佛如來。看看又逐那流鶯過短墻也。諸佛如來。
和這佛法。天地間永流通。如來。諸佛如來。


佛如來。莫道玄玄絕待妙妙無依。莫道那獨露真常全彰至體。浮雲收午夜星月燦長虛。佛如來。揭啟威音。那畔腦門便顯出圓陀光爍爍也。諸佛如來。
和這佛法。天地間永流通。如來。諸佛如來。


佛如來。正是那江邊送客上扁舟。佛如來。忽見那相對漁翁暗擲鈎。佛如來。一掣錦鱗隨手上遠山疊疊水悠悠也。諸佛如來。
和這佛法。天地間永流通。如來。諸佛如來。


佛如來。欲去高聲喚得回。當時心眼一齊開。要知一旦契悟不假修持力。誰信那歷劫悠悠任徃來。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。誰道爾既無心我也休。那此身何喜亦何憂。正是飢來喫飯困來睡。正是飢來喫飯困來睡。佛菩薩。花落從教逐水流也。諸佛菩薩。
和這佛法。天地間永流通。菩薩。諸佛菩薩。


佛菩薩。水中影子因身有。若是無身影亦無正向百尺竿頭纔進步。佛菩薩。好看那一毫端上即現毘盧也。諸佛菩薩。
和這佛法。天地間永流通。菩薩。諸佛菩薩。


佛菩薩。切忌從他覓迢迢與我踈。莫道我今獨自徃處處得逢渠。渠今正是我我今不是渠。佛菩薩。應須恁麼會方得契如如也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道那丈夫凌勵志英雄。佛菩薩。誰道那向外馳求枉用功。佛菩薩。到得鼇山開眼覷方知屋裏用無窮也。諸佛菩薩。
和這佛法。天地間永流通。菩薩。諸佛菩薩。


佛菩薩。說盡平生去住因。到頭難遇赤心人。莫道大地有情俱能成正覺。忽然家業就瓦礫拈來即是珍。
和這佛法天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那悟了還同未悟時。何須更說與人知。直是陰私敗露無藏處。直是陰私敗露無藏處。佛如來。那時方道師姑是女兒也。諸佛如來。
和這佛法。天地間永流通。如來。諸佛如來。


佛如來。五月炎威當酷熱。浹背汗流無處說。莫道帀地清風滿面來。佛如來。看看大禪眼裏重添屑也。諸佛如來。
和這佛法。天地間永流通。如來。諸佛如來。


佛如來。誰道一物不將來肩頭擔不起。誰又道那言下忽知非心中無限喜。惡毒既忘懷蛇虎為知己。佛如來。清風幾百年至今猶未已也。諸佛如來。
和這佛法。天地間永流通。如來。諸佛如來。


佛如來。且莫說移高就下縱威權。佛如來。且莫說解脫門開信可憐。佛如來。不得空王真妙訣動隨聲色被勾牽也。諸佛如來。
和這佛法。天地間永流通。如來。諸佛如來。


佛如來。劈面呈機不等閑。纖毫盡處重如山。莫教斷橋曲調。一似耳親聽那流水悲風不用彈。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那驀就膏肓打一鍼。當時無處着渾身。只見呵呵笑入何方去只見呵呵笑入何方去。佛菩薩。蛇虎為鄰那處尋也。諸佛菩薩。
和這佛法。天地間永流通。菩薩。諸佛菩薩。


佛菩薩。不妨行細輸先手。自覺心麤愧撞頭誰道局破腰間斧柯爛。佛菩薩。洗清凡骨便與那神仙一般也諸佛菩薩。
和這佛法。天地間永流通。菩薩。諸佛菩薩。


佛菩薩。誰道盡力放不下着力擔難起。誰道是將謂一物無元來只是自家底。見得自家底心中大歡喜。佛菩薩。自茲家業興一舉九萬里也。諸佛菩薩。
和這佛法。天地間永流通。菩薩。諸佛菩薩。


佛菩薩。正是那地無硃砂翻赤土。佛菩薩。正是廩無粒米倒礱糠。佛菩薩。赤窮自是活不得却被人來暗裏傷也。諸佛菩薩。
和這佛法。天地間永流通。菩薩。諸佛菩薩。


佛菩薩。赤心片片少人知。滿口舍霜特地疑為報四海五湖。當年學道者。廓然了悟何曾孤負一雙眉。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那起滅不停誰解看。那當機一拶透重關。只見東西總是長安路。只見東西總是長安路佛如來。蕩蕩無拘一任徃還也。諸佛如來。
和這佛法。天地間永流通。如來。諸佛如來。


佛如來。直須斫斷老葛藤打破狐狸窟。正是豹披霧以變文龍乘雷而換骨。佛如來。誰知這一咄起滅紛紛是何物也。諸佛如來。
和這佛法。天地間永流通。如來。諸佛如來。


佛如來。莫道要悟即易要迷即難。正是那毫透不盡咫尺隔千山。說食終難飽着衣方免寒。佛如來。昔日靈山曾有語前三三與後三三也。諸佛如來。
和這佛法。天地間永流通。如來。諸佛如來。


佛如來。誰道那世人悟易要迷難。佛如來。便似那無限漁翁失針竿。佛如來。好看點鐵成金猶自可點金成鐵太無端也。諸佛如來。
和這佛法。天地間永流通。如來。諸佛如來。


佛如來。不因言句不因人。不因物色不因聲。欲待夜半吹燈。暝然方就枕。看看這裏已天明。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。何人曾把布毛吹。舉處分明第一機欲識箇中端的處。欲識箇中端的處。佛菩薩。嶺頭遙指那白雲飛也。諸佛菩薩。
和這佛法。天地間永流通。菩薩。諸佛菩薩。


佛菩薩。山前一片閑田地叉手叮嚀問老翁。正是幾度賣來還又買。佛菩薩。只憐那松竹解引清風也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道那朝三暮四何曾少。又莫道那暮四朝三亦不多。多少未能知數量有無從此見淆訛。佛菩薩。不淆訛唵蘇盧悉利薩婆訶也。諸佛菩薩。
和這佛法。天地間永流通。菩薩。諸佛菩薩。


佛菩薩。好看那誰無誰有句中玄。佛菩薩。好看那擊碎重關道宛然。佛菩薩。若是子期聽品弄肯將松韻作秋蟬也。諸佛菩薩。
和這佛法。天地間永流通。菩薩。諸佛菩薩。


佛菩薩。一二三四五六七。萬仞峯頭獨足立。莫道驪龍頷下曾去奪明珠。管教一言勘破維摩詰。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩。
和這佛法。天地間永流通。如來。諸佛如來。


佛如來。那頂有異峯雲冉冉。那源無別水泠泠。便似登山未到山窮處。便似登山未到山窮處。佛如來。纔被青山礙着眼睛也。諸佛如來。
和這佛法。天地間永流通。如來。諸佛如來。


佛如來。莫道萬德不自有。十身何處藏。只見拂拂薰風生殿閣。佛如來。真是無意涼人人自涼也。諸佛如來。
和這佛法。天地間永流通。如來。諸佛如來。


佛如來。誰道那終日看天不舉頭。只見那桃花爛熳盈盈苑樹始擡眸。那縱然饒着更有遮天網。佛如來。透得堅關即便休也。諸佛如來。
和這佛法。天地間永流通。如來。諸佛如來。


佛如來。誰道那實際從來不受塵。佛如來。誰又道箇中無舊亦無新。佛如來。青山況是吾家物不用尋家別問津也。諸佛如來。
和這佛法。天地間永流通。如來。諸佛如來。


佛如來。一拶當機怒雷吼。驚起須彌藏北斗。只見洪波浩渺巨浪直滔天。看看拈得鼻孔失却口。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那無明實性即佛性。那幻化空身即法身。莫道法身覺了無一物。莫道法身覺了無一物。佛菩薩。本源自性即佛天真也。諸佛菩薩。
和這佛法。天地間永流通。菩薩。諸佛菩薩。


佛菩薩。五陰浮雲空去來。三毒水泡虛出沒。莫道無人無法澄實相。佛菩薩。那一剎那閒便滅却無量業也。諸佛菩薩。
和這佛法。天地間永流通。菩薩。諸佛菩薩。


佛菩薩。頓覺如來禪六度萬行體中圓。只見得夢裏明明有六趣覺後空空無大千。既無罪福無益寂滅性中莫問覓。佛菩薩。比來塵鏡未曾磨今日分明須剖析也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道摩尼珠人人皆不識。佛菩薩。只有那如來藏裏親收得。佛菩薩。六般神用空不空一顆圓光色非色也。諸佛菩薩。
和這佛法。天地間永流通。菩薩。諸佛菩薩。


佛菩薩。淨五眼兮得五力。唯證乃知誰可測。好看鏡裏照形分明見不難那水中捉月爭拈得。
和這佛法。天地間永流通。菩薩。諸佛菩薩。


