永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那半夜之時是屬子那震旦竺乾無彼此。只聽五百華貍呌一聲。只聽五百華貍呌一聲。佛如來。好看牀頭物物偷心死也。諸佛如來。
和這佛法。天地間永流通。如來。諸佛如來。


佛如來。雞鳴之時是屬丑。僕僕起來伸兩手。莫道趂忙捉起赤斑蛇。佛如來。看看到頭却是生笤也。諸佛如來。
和這佛法。天地間永流通。如來。諸佛如來。


佛如來。到那平旦寅眼空佛祖絕踈親。為何斷送渾家窮性命一條白棒血淋淋。看看日出卯獲得如意寶。佛如來。散在春風百草頭三世十方何處討也。諸佛如來。
和這佛法。天地間永流通。如來。諸佛如來。


佛如來。到得那當食之時是屬辰。佛如來。莫教那大開兩眼喪天真。佛如來。何人笑擎一鉢和羅飯十字街頭待甚人也。諸佛如來。
和這佛法。天地間永流通。如來。諸佛如來。


佛如來。到得禺中已屬巳。赤脚波斯穿閙市。只見的皪驪珠。滿把撒向人看看醉倒玉樓扶不起。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那日中之時已屬午。誰倒跨南山焦尾虎。直是驚動溪邊石丈人。直是驚動溪邊石丈人。佛菩薩。一椎撾破那虛空鼓也。諸佛菩薩。
和這佛法。天地間永流通。菩薩。諸佛菩薩。


佛菩薩。日昳之時已屬未。也解隨群并逐隊。是誰橫拈鐵笛向西風。佛菩薩。只見嗚嗚吹起斜陽外也。諸佛菩薩。
和這佛法。天地間永流通。菩薩。諸佛菩薩。


佛菩薩。到那晡時申恣縱五慾生貪嗔。便相似那竈前不見破木杓惡口潑舌冤四隣。看看日入酉破面呈拙醜。佛菩薩。選甚魔耒與佛來一喝直教顛倒走也。諸佛菩薩。
和這佛法。天地間永流通。菩薩。諸佛菩薩。


佛菩薩。到得那黃昏之時已是戌。佛菩薩。誰道是那事一時都打失。佛菩薩。撲滅空王殿裏燈且喜眼前烏漆漆也。諸佛菩薩。
和這佛法。天地間永流通。菩薩。諸佛菩薩。


佛菩薩。人定之時已屬亥。淨躶躶兮赤灑灑。管教自在取性。長伸兩脚眠。一任萬頃桑田變滄海。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩。佛菩薩。
和這佛法。天地間永流通。如來。諸佛如來。


佛如來。且道十二時中別不別。縱然通身是口難分說。猶有時人暗地自嗟吁。猶有時人暗地自嗟吁。佛如來。正是達磨西來有妙訣也。諸佛如來。
和這佛法。天地間永流通。如來。諸佛如來。


佛如來。子丑寅卯何曾別。古人今人如是說。莫道喪盡靈臺一物無。佛如來。端的是那佛祖分明為妙訣也。諸佛如來。
和這佛法。天地間永流通。如來。諸佛如來。


佛如來。誰道時時日日日日時時。誰又道日日日日時時時時。七顛又八倒孰是果孰非。佛如來。違時失候端的是誰也。諸佛如來。
和這佛法。天地間永流通。如來。諸佛如來。


佛如來。誰道那百年三萬六千日。佛如來。爭柰那一日朝昏十二時。佛如來。縱爾使令渾不管不知閙裏有誰知也。諸佛如來。
和這佛法。天地間永流通。如來。諸佛如來。


佛如來。鍾送黃昏雞報曉。世人何用閑煩惱。莫教一虛空。放開作兩邊。看看萬丈峯頭產芝草。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那玉兔走過金烏飛。那百年影子空相追。好看至人兀坐無餘事。好看至人兀坐無餘事。佛菩薩。解使那人間十二時也。諸佛菩薩。
和這佛法。天地間永流通。菩薩。諸佛菩薩。


佛菩薩。正是和氣生枯卉。寒雲散遠郊。便似木人占吉兆夜半露龜爻。佛菩薩。一年十二月月月如然一日十二時時時相似也。諸佛菩薩。
和這佛法。天地間永流通。菩薩。諸佛菩薩。


佛菩薩。天得一斗牛女虛危室壁。地得一草木山河并土石。君得一上下四維無等匹。佛菩薩。萬像森羅影現中一顆圓明光的歷也。諸佛菩薩。
和這佛法。天地間永流通。菩薩。諸佛菩薩。


佛菩薩。正是那日暮陰雲郊野深。佛菩薩。正是那重陽到後菊華新。佛菩薩。不因西嶠殘冰盡爭得東山一帶春也。諸佛菩薩。
和這佛法。天地間永流通。菩薩。諸佛菩薩。


佛菩薩。春山青青春水碧。隨波逐浪成虛擲。若能返究本源。識却波流萬分。何須又說當年空面壁。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那日暖風和栁眼青。那冰消魚躍浪華生。休道當鋒妙得空王印。休道當鋒妙得空王印。佛如來。更覩半夜崑崙戴雪行也。諸佛如來。
和這佛法。天地間永流通。如來。諸佛如來。


佛如來。一氣不言群芳吐。山色青青流水去。只見化日舒長鶯吟又燕語。佛如來。桃華依舊笑春風佛祖從來知幾許也。諸佛如來。
和這佛法。天地間永流通。如來。諸佛如來。


佛如來。正是春光漸半春色方融。正是桃華陌上噴馨香楊栁岸邊垂裊娜。澗下水潺湲峯頭雲淡泊。佛如來。鶯啼樹杪蝶舞華前法法現成何勞心力也。諸佛如來。
和這佛法。天地間永流通。如來。諸佛如來。


佛如來。正是和風習習春日遲遲。佛如來。正是山華灼灼澗草離離。佛如來。還見燕子雙飛鶯對語無限春光付與誰也。諸佛如來。
和這佛法。天地間永流通。如來。諸佛如來。


佛如來。百鳥不來春又喧。凭欄溢目水連天。莫道世事無心。還似今朝月。看看照見三千及大千。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩便似木中有火不鑽不出。又似砂中有金不淘不得。如人心中有道不學不悟。如人心中有道不學不悟。佛菩薩。正是白日休空過青春不再來也。諸佛菩薩。
和這佛法。天地間永流通。菩薩。諸佛菩薩。


佛菩薩。三月青春已過半。溪山雨散雲又飛。只見華自開還自落。佛菩薩。更有梁燕雙去復雙歸也。諸佛菩薩。
和這佛法。天地間永流通。菩薩。諸佛菩薩。


佛菩薩看看春已暮落華紛紛下紅雨。那南北行人歸不歸千山萬山鳴杜宇。草道無家何處歸十方剎土奚相依。佛菩薩。老天有箇真消息昨夜二更月在池也。諸佛菩薩。
和這佛法。天地間永流通。菩薩。諸佛菩薩。


佛菩薩。正是那清明已過十餘日。佛菩薩。正是那華雨闌珊方寸深。佛菩薩。春色惱人眠不得黃鸝飛過綠楊陰也。諸佛菩薩。
和這佛法。天地間永流通。菩薩。諸佛菩薩。


佛菩薩。春入寒巖不可加。枯枝朽榦盡萌芽。莫道化工縹緲。形跡無藏處。只見處處紅白都開一樣華。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那崑崗片玉火中潤。那碧落孤蟾水底圓莫道一念翛然無異色。莫道一念翛然無異色。佛如來。任從那車馬徃來喧也。諸佛如來。
和這佛法。天地間永流通。如來。諸佛如來。


佛如來。春氣已隨紅雨散。薰風初度栁陰凉。莫道逢人試問西來意。佛如來。更請端詳方便為敷揚也。諸佛如來。
和這佛法。天地間永流通。如來。諸佛如來。


佛如來。今年今日五月五百草靈苗誰不覩。只見善財採藥與文殊殺活臨機互為主。切須慎密莫莽鹵眼上眉毛好看取。佛如來。信手拈來知不知甜的甜兮苦的苦也。諸佛如來。
和這佛法。天地間永流通。如來。諸佛如來。


佛如來。正是那酷暑如蒸不易禁。佛如來。正是那炎炎赫赫欲流金。佛如來。夜深簾外明如晝靈木迢然轉綠陰也。諸佛如來。
和這佛法。天地間永流通。如來。諸佛如來。


佛如來。莫言殘雪既消盡。春風日漸長。若將時節會。佛法又何量。正是無影樹栽人不見開華結果自馨香。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。秪見明月堂前金風玉露。應知寂住峯頂葉落歸根。休道古徃不知何處去。休道古徃不知何處去。佛菩薩。看看後夜依前月到牎也。諸佛菩薩。
和這佛法。天地間永流通。菩薩。諸佛菩薩。


佛菩薩但知今日復明日。不覺前秋與後秋。莫道平步坦然歸舊處。佛菩薩。却乘一輪好月過滄洲也。諸佛菩薩。
和這佛法。天地間永流通。菩薩。諸佛菩薩。


佛菩薩。正是秋山青秋水綠白鷺立寒沙孤蟬噪幽谷。只見金風扇白蘋玉露滋黃菊。流水自奏伯牙琴涼飈吹動王猷竹聽來聽不盡觀來觀不足。佛菩薩。解空不許離聲色似聽孤猿月下啼也。諸佛菩薩。
和這佛法。天地間永流通。菩薩。諸佛菩薩。


佛菩薩。正是金風淡蕩景蕭條。佛菩薩。正是葉落臯雲飛嶺面。佛菩薩。長天極目萬像昭然霜月流煇千江普現也。諸佛菩薩。
和這佛法。天地間永流通。菩薩。諸佛菩薩。


佛菩薩。寒風激水水成冰。杲日照冰冰作水。正是冰冰無情。只應時候至。萬物皆然胡用生擬議。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。何人一曲二十五。不涉宮商角徵羽。若還究問那曲因由。若還究問那曲因由。佛如來。南山起雲北山是雨也。諸佛如來。
和這佛法。天地間永流通。如來。諸佛如來。


佛如來。一曲韶陽古調清。多年木石化為精。莫道廣陵傳去人何在。佛如來。至今留得杜啼月明也。諸佛如來。
和這佛法。天地間永流通。如來。諸佛如來。


佛如來。誰道一九二九相逢不出手。誰道三九二十七籬頭吹觱栗。翻憶小釋迦雙手抱屈膝。佛如來。知不知實不實摩訶般若波羅蜜也。諸佛如來。
和這佛法。天地間永流通。如來。諸佛如來。


佛如來。莫道那晷運推移事若何。佛如來。秪因那來線去定淆訛。佛如來。縱爾織成蜀錦千般巧不出當時一隻梭也。諸佛如來。
和這佛法。天地間永流通。如來。諸佛如來。


佛如來。一竿線兩金魚。不犯清波意自殊。好看斜拽蓑衣。徧身盡遮蓋。空餘滿天明月照江湖。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那動靜一如彼我不二。那四時輪轉物理湛然。休道夏不去兮冬自至。風不寒兮冰自冷。佛菩薩。是今是古不假毫誰少誰多身無二用也。諸佛菩薩。
和這佛法。天地間永流通。菩薩。諸佛菩薩。


佛菩薩。瑞雪飄空滿山隖。峻嶺寒梅華正吐。只見手把須彌椎笑打虛空鼓。佛菩薩。莫教驚起憍梵鉢提通身冷汗渾如雨也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道破二作一分三成六著串數珠數不足。又道南辰信手攀北斗回身觸。豁開戶牖正當軒玉兔金烏如轉軸。佛菩薩。傳不傳得不得。那知陌上春條綠也。諸佛菩薩。
和這佛法。天地間永流通。菩薩。諸佛菩薩。


佛菩薩。休言去却一拈得七上下四方無等匹。佛菩薩。只見徐行踏斷流水聲縱觀寫出飛禽跡。佛菩薩。草茸茸煙空生巖畔華狼籍也。諸佛菩薩。
和這佛法。天地間永流通。菩薩。諸佛菩薩。


佛菩薩。正是冰消河北岸。華發樹南枝。休道茫茫宇宙到處是春色。縱爾身在天涯亦早歸。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那光非照境境非存。那光景俱忘復是痕休道百鳥不來春已老。休道百鳥不來春已老。佛如來。更看落華流水繞江村也。諸佛如來。
和這佛法。天地間永流通。如來。諸佛如來。


佛如來。三獸渡河深淺別不勞精辨逈然分。何如浩蕩深浸張帆者佛如來。緫不顧。那洪濤巨浪過海門也。諸佛如來。
和這佛法。天地間永流通。如來。諸佛如來。


佛如來。莫道徧界不藏清波澄寂。莫道互換投機箭鋒相直。提起向上鉗鎚石火電光莫及。佛如來。任爾阻隔萬重山。碧潭雲外豈相關也。諸佛如來。
和這佛法。天地間永流通。如來。諸佛如來。


佛如來。直須獨露乾坤光吞萬像。佛如來。要得普天匝地耀古騰今。佛如來。正是此夜一輪滿清光何處無也。諸佛如來。
和這佛法。天地間永流通。如來。諸佛如來。


佛如來。蚌含明月秋波冷。兔子懷胎夜魄寒。莫道皎皎清光。團團成一片。直須回首仔細用心觀。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。人人但見風旛動。不肯回頭識動心。好教從茲露出真消息。好教從茲露出真消息。佛菩薩。松風江月盡是知音也。諸佛菩薩。
和這佛法。天地間永流通。菩薩。諸佛菩薩。


佛菩薩。浪靜風恬正好看。秋江澄徹碧天寬。好看漁人競把綸擲。佛菩薩。那箇不見冰輪蘸水寒也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道倚欄看臘雪光射曉堂寒。誰道萬德文殊海千重廊爾寬。泥牛光影動石女素衣完。佛菩薩會得青春意桃華悟更難也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道分與未分玉機夜動。佛菩薩。莫道點與不點金梭暗拋。佛菩薩。直是清秋老兔吞光後湛水蒼龍骨時也。諸佛菩薩。
和這佛法。天地間永流通。菩薩。諸佛菩薩。


佛菩薩。午夜霜凝星斗寒。長空雲盡山月落。正是金鳳衝開玉鎻關。麒麟掣斷黃金索。迢迢劫外莫能拘南北東西逈超卓。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那白雲不到中峯頂。那滿目煙蘿景象殊。正是一句曲寒千古調。正是一句曲寒千古調。佛如來。且看萬重青碧月來初也。諸佛如來。
和這佛法。天地間永流通。如來。諸佛如來。


佛如來。爭似春來處處閑華開華落豈相關。莫道白雲自在隨舒卷。佛如來。直須識那風鼓無心滿世間也。諸佛如來。
和這佛法。天地間永流通。如來。諸佛如來。


佛如來。便似買鐵得真金求雨得瑞雪。直須五峯玉琢成千樹銀華結。龍王降吉祥普賢呈醜拙。佛如來。三世如來。秘密門今日一時都漏泄也。諸佛如來。
和這佛法。天地間永流通。如來。諸佛如來。


佛如來。要知那雲去雲來非有意。佛如來。要知那雲來雲去本無心。佛如來。有無截斷靈何在突兀一峯青到今也。諸佛如來。
和這佛法。天地間永流通。如來。諸佛如來。


佛如來。茫茫無處覓安心。求得心安却苦身。莫道三尺雪深。也曾親立處。從今不知誰是雪中人。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。淡淡雲收山嶽露。茱萸雨過竹風清。正是誰家別館池塘裏正是誰家別館池塘裏。佛菩薩。惟有一對鴛鴦畫不成也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道洪源一滴久澄清。流出千江絕浪聲。好看大海幾多遊翫者。佛菩薩。茫茫都只空繞水邊行也。諸佛菩薩。
和這佛法。天地間永流通。菩薩。諸佛菩薩。


佛菩薩。只見雲天雨落中水水上漂漂見漚起。又見前者已滅後者生前後相續無窮已。本因雨滴成還緣風落水。佛菩薩。不知漚水性無殊隨他轉變將為異也。諸佛菩薩。
和這佛法。天地間永流通。菩薩。諸佛菩薩。


佛菩薩。直須是外間明瑩內含虛。佛菩薩。到得那內外玲瓏若寶珠。佛菩薩。正在澄波看似有及乎動著又如無也。諸佛菩薩。
和這佛法。天地間永流通。菩薩。諸佛菩薩。


佛菩薩。有無動靜事難明。無相之中有相形。只知漚向水中出。豈知水亦從漚生。正是解盡蘊空漚不實方能明見本來真。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。六合翻翻劈面來。暫披麤服混塵埃。莫道因風吹火渾閑事。莫道因風吹火渾閑事。佛如來。看看引得遊人不肯回也。諸佛如來。
和這佛法。天地間永流通。如來。諸佛如來。


佛如來。休道壞不壞隨不隨。徒將聞見彊針錐。更看太湖三萬六千頃。佛如來。秪有月在波心說向誰也。諸佛如來。
和這佛法。天地間永流通。如來。諸佛如來。


佛如來。莫道一二三四五火裏蝍蟟吞却虎。莫道六七八九十水底泥牛波上立。日夜雨霖霖鐵鎚灑不入。佛如來。只見著底急百川洶湧須彌岌那吒撞出來。稽首讚歎道難及也。諸佛如來。
和這佛法。天地間永流通。如來。諸佛如來。


佛如來。正是那天飄碎玉千峯雪。佛如來。正是那雨滴巖華萬國春。佛如來堪聽澗溪流水急潺潺終日不聞聞也。諸佛如來。
和這佛法。天地間永流通。如來。諸佛如來。


佛如來。天地為爐萬物燋。石人駕浪度雲霄。好看風生半夜更覺霜威重。看看月落冰寒逼凋。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。誰道遏喇喇閙聒聒。緫是悠悠造抹撻。止是饑時喫鹽加得渴。正是饑時喫鹽加得渴。佛菩薩。枉却一生頭枿枿究竟不能知始末也。諸佛菩薩。
和這佛法。天地間永流通。菩薩。諸佛菩薩。


佛菩薩。丈夫語話須豁豁。莫學癡人受摩捋。休道趂時結裏學擺撥也學柔和也麤糲。佛菩薩。直語向人人未達試作長歌歌一鉢也諸佛菩薩。
和這佛法。天地間永流通。菩薩。諸佛菩薩。


佛菩薩。正是青天寥寥月初上此時影空含萬象。誰道幾處浮生自是非一源清淨無來徃。切莫將心作水泡百毛舍血是誰教。佛菩薩。不如靜坐真如地頂上從他鵲作巢也。諸佛菩薩。
和這佛法。天地間永流通。菩薩。諸佛菩薩。


佛菩薩。正是那菩提樹下度眾生。佛菩薩。直須教度盡眾生不生死。佛菩薩。不生不死真丈夫無形無相大毗盧塵勞滅盡真如在一顆圓明無價珠也。諸佛菩薩。
和這佛法。天地間永流通。菩薩。諸佛菩薩。


佛菩薩。人人盡有真如性。恰似黃金在鑛中從此鍊去鍊來。顯出金體淨。方知真即是妄妄為真。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那真心莫謾生煩惱。那衣食隨時養色身。直須好也著弱也著一切無心無染著。直須麤也餐細也餐莫學凡夫相上觀。佛如來。坐亦行行亦行生死樹下菩提果亦無坐亦無行無生何用覓無生也。諸佛如來。
和這佛法。天地間永流通。如來。諸佛如來。


佛如來。誰道離則著著則離。幻化門中無實義要知無可離無可著不須更求無病藥。佛如來。語時默默時語語默縱橫無處所亦無語亦無默莫喚東西作南北也。諸佛如來。
和這佛法。天地間永流通。如來。諸佛如來。


佛如來。誰道嗔即喜喜即嗔我自降魔轉法輪。誰道亦無嗔亦無喜水不離波波即水。正是慳時捨捨時慳不離內外及中間。佛如來。亦無慳亦無捨寂寂寥寥無可把也。諸佛如來。
和這佛法。天地間永流通。如來。諸佛如來。


佛如來。莫道苦時樂樂時苦任爾修行斷門戶。佛如來。亦無苦亦無樂。本來自在無繩索。佛如來。垢即淨淨即垢兩邊畢竟無前後亦無垢亦無淨大千同一真如性也。諸佛如來。
和這佛法。天地間永流通。如來。諸佛如來。


佛如來。誰道藥即是病病是藥。到頭兩事須拈却。休道從來無藥。自身亦無病。畢竟正是真如靈覺性。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。誰道魔作佛佛作魔鏡裏尋形水上波。誰道亦無魔亦無佛三世本來無一物。須知凡即是聖聖即凡色裏膠青水裏鹹須知凡即是聖聖即凡色裏膠青水裏鹹。佛菩薩。亦無凡亦無聖萬行緫持無一行也。諸佛菩薩。
和這佛法。天地間永流通。菩薩。諸佛菩薩。


佛菩薩。真中有假假中真。自是凡夫起妄塵。莫道世上無真亦無假。佛菩薩。若不喚時如何能應喏也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道本來無性亦無名只麼騰騰信脚行。莫道有時市并屠肆一朵紅蓮火上生。縱爾杖遊一身似浮雲。佛菩薩。幻化由來似寄居他家觸處更清虛也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道真真實諦本非真但是名聞即是塵。佛菩薩。若向塵中解真實便是堂堂出世人。佛菩薩。出世之人莫造作獨行獨步空索索無生無死無涅槃本來生死不相干也。諸佛菩薩。
和這佛法。天地間永流通。菩薩。諸佛菩薩。


佛菩薩。無是無非無動靜。莫謾將身入空井。無善無惡無去來。亦無明鏡掛高臺。我聞見解只如此不信從他造劫。
和這佛法。天地間永流通。菩薩。諸佛菩薩。


