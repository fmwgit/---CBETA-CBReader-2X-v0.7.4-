永樂北藏數位版, No. 1611 諸佛世尊如來菩薩尊者神僧名經(第30卷-第40卷)

無始及今生 不能悉脫離 展轉相纏縛
廣發妙圓心 至心敬頂禮 思念第一義
應勤脩善心 盡諸不善業 一一皆懺悔
永盡一切惡 悉得成清淨 常依大覺身
常遊華藏海 常處般涅槃 常得安樂住
無量勝方便 咸從一念生 積罪如草露
見日即消除 超出諸塵勞 是故應懺悔



敬禮十方世界中 唵嘛呢叭吽
過去見在諸如來 唵嘛呢叭吽
以此清淨身語意 唵嘛呢叭吽
恭向如來徧頂禮 唵嘛呢叭吽
願以身心徧塵剎 唵嘛呢叭吽
一一塵剎禮無餘 唵嘛呢叭吽
一塵中有無數佛 唵嘛呢叭吽
法界微塵總亦然 唵嘛呢叭吽
我以音聲如海水 唵嘛呢叭吽
散作甘露洒十方 唵嘛呢叭吽
一聲普贊一切法 唵嘛呢叭吽
盡海水出妙音聲 唵嘛呢叭吽
我以種種勝妙花 唵嘛呢叭吽
供養一切諸如來 唵嘛呢叭吽
普以一花徧塵剎 唵嘛呢叭吽
表此真實勝解心 唵嘛呢叭吽
我以種種微妙香 唵嘛呢叭吽
供養一切諸妙法 唵嘛呢叭吽
普以一香徧塵剎 唵嘛呢叭吽
表此廣大誓願心 唵嘛呢叭吽
我以種種光明燈 唵嘛呢叭吽
供養一切僧伽眾 唵嘛呢叭吽
普以一燈徧塵剎 唵嘛呢叭吽
表此至誠信悟心 唵嘛呢叭吽
我以種種清淨塗 唵嘛呢叭吽
供養一切諸菩薩 唵嘛呢叭吽
普以一點徧塵剎 唵嘛呢叭吽
表此金剛堅固心 唵嘛呢叭吽
我以種種勝妙果 唵嘛呢叭吽
供養一切諸緣覺 唵嘛呢叭吽
普以一果徧塵剎 唵嘛呢叭吽
表此無量恭敬心 唵嘛呢叭吽
我以種種妙音聲 唵嘛呢叭吽
供養一切阿羅漢 唵嘛呢叭吽
普以一音徧塵剎 唵嘛呢叭吽
表此脩習無漏心 唵嘛呢叭吽
我今稱贊無量佛 唵嘛呢叭吽
普為眾生轉法輪 唵嘛呢叭吽
所有十方諸眾生 唵嘛呢叭吽
速得成就如來道 唵嘛呢叭吽
滅除煩惱悉清淨 唵嘛呢叭吽
脫離憂患恒安樂 唵嘛呢叭吽
所有惑業及魔境 唵嘛呢叭吽
一切惡道悉解脫 唵嘛呢叭吽
所願世間善知識 唵嘛呢叭吽
身口意業我一同 唵嘛呢叭吽
廣以佛道覺有情 唵嘛呢叭吽
令彼恚怒生歡喜 唵嘛呢叭吽
由戒定慧而脩習 唵嘛呢叭吽
成就功德無量果 唵嘛呢叭吽
我今恒發菩提心 唵嘛呢叭吽
演說菩提方便行 唵嘛呢叭吽
以茲一念離塵剎 唵嘛呢叭吽
三世諸佛皆同集 唵嘛呢叭吽
我今回向諸如來 唵嘛呢叭吽
身語意業悉清淨 唵嘛呢叭吽
諸剎土眾亦復然 唵嘛呢叭吽
普得成就大智慧 唵嘛呢叭吽
我今回向諸如來 唵嘛呢叭吽
安住無等善行中 唵嘛呢叭吽
彼脩善行亦復然 唵嘛呢叭吽
共成最勝大善道 唵嘛呢叭吽
我今回向諸如來 唵嘛呢叭吽
護持一切善根力 唵嘛呢叭吽
摧滅煩惱諸惡障 唵嘛呢叭吽
圓滿功德脩善道 唵嘛呢叭吽
我今回向諸如來 唵嘛呢叭吽
降伏諸魔神通力 唵嘛呢叭吽
脫離眾生生死海 唵嘛呢叭吽
一切咸登般若岸 唵嘛呢叭吽
我今回向諸如來 唵嘛呢叭吽
劫劫脩行無懈倦 唵嘛呢叭吽
令彼眾生我亦然 唵嘛呢叭吽
是故佛法永無盡 唵嘛呢叭吽
若此脩行無有量 唵嘛呢叭吽
歷未來際住法身 唵嘛呢叭吽
我今回向諸如來 唵嘛呢叭吽
從本因地得圓照 唵嘛呢叭吽
了達智慧清淨覺 唵嘛呢叭吽
本性不動圓滿故 唵嘛呢叭吽
末世眾生普是心 唵嘛呢叭吽
脩此成就免邪見 唵嘛呢叭吽
遠離一切諸惡道 唵嘛呢叭吽
平等不動即見佛 唵嘛呢叭吽
我今回向諸如來 唵嘛呢叭吽
一切眾生迷惑業 唵嘛呢叭吽
無始以來患無明 唵嘛呢叭吽
應得諸幻皆遠離 唵嘛呢叭吽
遠離諸幻覺圓滿 唵嘛呢叭吽
覺心虛空不動故 唵嘛呢叭吽
隨足有情諸善根 唵嘛呢叭吽
一切清淨普清淨 唵嘛呢叭吽
惟願如來闡教宗 唵嘛呢叭吽
惟願大發慈悲念 唵嘛呢叭吽
惟願皇圖萬世隆 唵嘛呢叭吽
惟願國泰民安樂 唵嘛呢叭吽
惟願時豐五穀登 唵嘛呢叭吽
惟願人人盡忠孝 唵嘛呢叭吽
惟願華夷一文軌 唵嘛呢叭吽
惟願治世長太平 唵嘛呢叭吽
惟願人民登壽域 唵嘛呢叭吽
惟願灾難悉消除 唵嘛呢叭吽
惟願盜賊自殄絕 唵嘛呢叭吽
惟願和氣作禎祥 唵嘛呢叭吽
我今頂禮表衷忱 唵嘛呢叭吽
爍迦羅心誓無轉 唵嘛呢叭吽
以茲善果覺無緣 唵嘛呢叭吽
願使眾生皆成佛 唵嘛呢叭吽

圓滿勝福皆回向 眾生俱得成佛道


晝夜恒常吉祥者 惟願三寶降吉祥


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那千尺綸直下垂那錦鱗潑剌上鈎時直是斜風細雨歌歸去直是斜風細雨歌歸去佛如來正醉倒蓬百不知也諸佛如來
和這佛法天地間永流通如來諸佛如來


○佛如來凜凜霜風戞地寒漁翁擲釣五湖寬莫道錦鱗觸散波心月佛如來管教取綸上古灘也諸佛如來
和這佛法天地間永流通如來諸佛如來


○佛如來休言逆放順收將寡敵眾莫道隱顯同途得失共用針針相似不外來同行語話要分開佛如來大地火發間不容南海崑崙天寒不韈也諸佛如來
和這佛法天地間永流通如來諸佛如來


○佛如來誰道那堂堂妙相絕錙銖佛如來誰道那善惡都忘見也無佛如來正是萬里雲收天界淨海心無浪月輪孤也諸佛如來
和這佛法天地間永流通如來諸佛如來


○佛如來天生富貴稱雄才織翠華裾擁不開莫道一簇管絃聲聲猶未斷看看醉扶公子上樓臺
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那乾坤盡是黃金國那萬有全彰淨妙身莫道玉女背風無巧拙莫道玉女背風無巧拙佛菩薩更有靈苗花秀不知春也諸佛菩薩
和這佛法天地間永流通菩薩諸佛菩薩


○佛菩薩一窟金毛師子兒相將無事共遊嬉莫道同時啐啄知機變佛菩薩直到鳳轉龍蟠實大奇也諸佛菩薩
和這佛法天地間永流通菩薩諸佛菩薩


○佛菩薩只見虎豹文章麒麟頭角只見煇天燦地堆山積嶽拶破靣門蓋色騎聲截斷羅籠解粘去縛佛菩薩罷却千戈百草頭萬里秋天飛一鶚也諸佛菩薩
和這佛法天地間永流通菩薩諸佛菩薩


○佛菩薩誰道那天網交羅幾萬般佛菩薩誰道那形山消畫影團團佛菩薩拈來不是無心處只在乾坤宇宙間也諸佛菩薩
和這佛法天地間永流通菩薩諸佛菩薩


○佛菩薩嶺上白雲舒復卷天邊皓月去還來好看低頭縮手趨入長簷下只見不覺呵呵笑幾回
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來隱隱烟村俄聞犬吠尋尋是處不見人家兀的只見橋斷溪回處兀的只見橋斷溪回處佛如來看看流出碧桃三四花也諸佛如來
和這佛法天地間永流通如來諸佛如來


○佛如來眾手淘金得者誰纖塵窒礙豈能為莫言洪波浩渺黃金遠佛如來須知一事無成空手歸也諸佛如來
和這佛法天地間永流通如來諸佛如來


○佛如來莫道識得衣中寶無明醉自醒任爾百骸雖潰散一物鎮長靈知境渾非體神珠不定形佛如來悟則三身佛迷疑萬卷經也諸佛如來
和這佛法天地間永流通如來諸佛如來


○佛如來誰道在心心可測歷耳耳難聽佛如來誰道罔象先天地玄泉出杳佛如來正是本剛非鍛鍊元淨莫澄渟也諸佛如來
和這佛法天地間永流通如來諸佛如來


○佛如來莫道盤泊輪朝日玲瓏暎曉星只見瑞光流不滅真氣觸還生要知鑑照崆峒寂須看羅籠法界明
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩誰道古巖月色鎻重雲誰道枯木迎芳曉帶春好看昨夜星河轉南斗好看昨夜星河轉南斗佛菩薩那金烏隨鳳過天輪也諸佛菩薩
和這佛法天地間永流通菩薩諸佛菩薩


○佛菩薩休道雲開空自闊葉落即歸根好看紛紛回首烟波裏佛菩薩爭聽漁歌聲遠過前村也諸佛菩薩
和這佛法天地間永流通菩薩諸佛菩薩


○佛菩薩正是法身無相法眼無瑕休道因風吹火借水拈花毫既不立萬別又千差佛菩薩且看來年二三月銜泥燕子入誰家也諸佛菩薩
和這佛法天地間永流通菩薩諸佛菩薩


○佛菩薩休道那三十年來海上遊佛菩薩直須知水清魚現不吞鈎佛菩薩釣竿斫盡重栽竹不計功程得便休也諸佛菩薩
和這佛法天地間永流通菩薩諸佛菩薩


○佛菩薩不犯清波不擲鈎怪哉當靣觸鼇頭好看山色微茫一噴朦朧雨待看萬壑千溪水逆流
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那靈山卓地紅蓮發那白眉老子笑不歇好聽轟轟洪韻震西東好聽轟轟洪韻震西東佛如來更覩八萬迷途猶未瞥也諸佛如來
和這佛法天地間永流通如來諸佛如來


○佛如來兩手擎來教放下空身立地更疑猜莫道根塵識界無尋處佛如來多謝那淡蕩春風爛熳開也諸佛如來
和這佛法天地間永流通如來諸佛如來


○佛如來誰道昨日看花今日翫芳草只見芳草與花各自爭妍好花先芳草草亦隨花槁佛如來如何浮世人不悟生難保也諸佛如來
和這佛法天地間永流通如來諸佛如來


○佛如來誰道那雨前不見花間葉佛如來又道那雨後渾無葉底花佛如來蝴蝶紛紛過墻去不知春色落誰家也諸佛如來
和這佛法天地間永流通如來諸佛如來


○佛如來見聞覺知非一一山河不在鏡中觀好看霜天月落恰恰夜將半今古誰共澄潭照影寒
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那霜風刮地掃枯荄誰覺那東君令已回休道唯有嶺梅先漏泄休道唯有嶺梅先漏泄佛菩薩看看一枝獨向雪中開也諸佛菩薩
和這佛法天地間永流通菩薩諸佛菩薩


○佛菩薩教外單傳事最奇兜羅綿手舉花時若是會中不得箇中意佛菩薩剩得無限清香付與誰也諸佛菩薩
和這佛法天地間永流通菩薩諸佛菩薩


○佛菩薩誰道世尊拈花迦葉微笑又道不落宮商是何曲調古洞更風清寒潭偏月皎佛菩薩千萬傍觀何人解曉也諸佛菩薩
和這佛法天地間永流通菩薩諸佛菩薩


○佛菩薩誰道那一枝兩枝千萬枝佛菩薩誰道那金刀擬剪却離披佛菩薩不離披有誰知緣來自是人心別未必秋香一夜哀也諸佛菩薩
和這佛法天地間永流通菩薩諸佛菩薩


○佛菩薩香苞冷透波心月翠葉輕搖水靣風莫道出未出時隨人自看取更須識那都盧只在一池中
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來誰親到龍潭不見龍那妙符先覺證玄宗好看虛堂盤結孤峯上好看虛堂盤結孤峯上佛如來正靜對着寒蟾掛碧空也諸佛如來
和這佛法天地間永流通如來諸佛如來


○佛如來潭不見兮龍不現全身已在空王殿莫道夢回忽聽曉鶯啼佛如來看看春風落盡那桃花片也諸佛如來
和這佛法天地間永流通如來諸佛如來


○佛如來誰道二虎坐却碧峯頭截斷當陽路直饒擎出祕魔杈路狹草深難進步相見不相逢回互不回互佛如來四七二三眼相覩雲從龍兮風從虎也諸佛如來
和這佛法天地間永流通如來諸佛如來


○佛如來休道新羅渤海竺乾此土佛如來休道月白風清三界獨步佛如來只見對境無心馴馴有虎任爾提起數珠誰識當陽妙機也諸佛如來
和這佛法天地間永流通如來諸佛如來


○佛如來莫道碧潭清似鏡龍來何處安正是沉沙不見底浮浪足巑岏直須與雲吐霧透出青霄外任爾聦慧如何便透此機關
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那手掘乾坤殺活機那縱橫施設在臨時休道滿堂兔馬非龍象休道滿堂兔馬非龍象佛菩薩縱爾大用堂堂總不知也諸佛菩薩
和這佛法天地間永流通菩薩諸佛菩薩


○佛菩薩道有道無無剩語千呼萬喚不回頭莫道尋香逐氣隨他去佛菩薩誰肯使那流光暗度秋也諸佛菩薩
和這佛法天地間永流通菩薩諸佛菩薩


○佛菩薩誰言三老暗轉柂孤舟夜回頭又言蘆花兩岸雪烟水一江秋漁舟何處去清光滿目浮佛菩薩風力扶帆行不棹笛聲喚月過滄洲也諸佛菩薩
和這佛法天地間永流通菩薩諸佛菩薩


○佛菩薩莫道那老倒漁翁坐釣臺佛菩薩只見得金鱗赫赫鼓波來佛菩薩海門空闊纔施網霹靂一轟天地開也諸佛菩薩
和這佛法天地間永流通菩薩諸佛菩薩


○佛菩薩月印千江水接天蘆花一色白如綿要識此中光景不用論冬夏任爾石爛松枯是幾年
和這佛法天地間永流通菩薩諸佛菩薩



清淨菩提花供獻十方法千紅萬紫暎芳華斷除諸幻見真葩一蘂一葉攝河沙佛恩深廣海無涯


清淨菩提香供獻諸覺王祥煙裊裊散悠揚一罏熏徹徧十方普沾法力濟慈航含靈蠢動被恩光


清淨菩提燈供獻十方僧星輝日麗彩光騰照徹須彌最上層靈山會上演三乘紫金光聚燄稜稜


清淨勝妙塗點滴瑩如珠奉獻十方無量佛海波一泡眾味俱靜體不動自如如散為法雨成沾濡


妙果出仙柯奉獻阿羅訶青黃紅紫勝頻婆梵志園中菴沒羅阿摩勒及居迦普供十方諸佛陀


清淨妙音聲金石戛和鳴宮商角徵羽相成奉獻如來表至誠我佛慈悲來證盟願祈功德普眾生

