永樂北藏數位版, No. 1617 妙法蓮華經要解（選錄要解本文）(第1卷-第12卷)

名大通智勝 如人以力磨 三千大千土
此諸地種 皆悉以為墨 過於千國土
乃下一塵點 如是展轉點 此諸塵墨
如是諸國土 點與不點等 復抹為塵
一塵為一劫 此諸微塵數 其劫復過是
彼佛滅度來 如是無量劫 如來無礙智
知彼佛滅度 及聲聞菩薩 如見今滅度
諸比丘當知 佛智淨微妙 無漏無所礙
通達無量劫


爾乃得成佛 諸願已具足 善哉吉無上


靜然安不動 其心常憺怕 未曾有散亂
究竟永寂滅 安住無漏法


稱慶大歡喜 眾生常苦惱 盲暝無導師
不識苦道 不知求觧脫 長夜增惡趣
减損諸天眾 從瞑入於瞑 永不聞佛名


為得最大利 是故咸稽首 歸命無上尊


願為世間說 度脫於我等 及諸眾生類
為分別顯示 令得是智慧 若我等得佛
眾生亦復然 世尊知眾生 深心之所念
亦知所行道 又知智慧力 欲樂及修福
宿命所行業 世尊悉知已 當轉無上輪


宜各共求之 為大德天生 為佛出世間
而此大光明 遍照於十方


能救護一切 天人之大師 哀愍於世間
十方諸眾生 普皆蒙饒益 我等所從來
五百萬億國 捨深禪定樂 為供養佛故
我等先世福 宮殿甚嚴飾 今以奉世尊
唯願哀納受


度苦惱眾生


光明昔未有 為大德天生 為佛出世間
未曾見此相 當共一心求 過千萬億土
尋光共推之 多是佛出世 度脫苦眾生


我等今敬禮 世尊甚希有 久遠乃一現
一百八十劫 空過無有佛 三惡道充滿
諸天眾减少 今佛出於世 為眾生作眼
世間所歸趣 救護於一切 為眾生之父
哀愍饒益者 我等宿福慶 今得值世尊


令得大歡喜 眾生聞此法 得道若生天
諸惡道减少 忍善者增益


是相宜求之 過於百千劫 未曾見是相
為大德天生 為佛出世間


今乃得一見 諸飢渴眾生 以法雨充滿
昔所未曾見 無量智慧者 如優曇鉢華
今日乃值遇 我等諸宮殿 蒙光故嚴飾
世尊大慈愍 唯願垂納受


而吹大法螺 普雨大法雨 度無量眾生
我等咸歸請 當演深遠音


嚴飾未曾有 如是之妙相 昔所未聞見
為大德天生 為佛出世間


勉出諸眾生 普智天人尊 哀愍群萌類
能開甘露門 廣度於一切 於昔無量劫
空過無有佛 世尊未出時 十方常闇瞑
三惡道增長 阿修羅亦盛 諸天眾轉減
死多墮惡道 不從佛聞法 常行不善事
色力及智慧 斯等皆減少 罪業因緣故
失樂及樂想 住於邪見法 不識善儀則
不蒙佛所化 當墮於惡道 佛為世間眼
久遠時乃出 哀愍諸眾生 故現於世間
超出成正覺 我等甚欣慶 及餘一切眾
喜嘆未曾有 我等諸宮殿 蒙光故嚴飾
今以奉世尊 唯垂哀納受 願以此功德
普及於一切 我等與眾生 皆共成佛道


開示涅槃道 唯願受我請 以大微妙音
哀愍而敷演 無量劫習法


