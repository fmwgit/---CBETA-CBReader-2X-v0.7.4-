永樂北藏數位版, No. 1611 諸佛世尊如來菩薩尊者神僧名經(第30卷-第40卷)

好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那靈然不涉去來今那三界都盧一點心好看檻外桃花春蝶舞好看檻外桃花春蝶舞佛如來更聽門前楊柳曉鶯吟也諸佛如來
和這佛法天地間永流通如來諸佛如來


○佛如來正是穿雲不渡水渡水不穿雲且道乾坤把定不把定佛如來更須理會虛空放行不放行也諸佛如來
和這佛法天地間永流通如來諸佛如來


○佛如來直是三界唯心萬法唯識却便似那檻外雲生簷頭雨滴澗水湛如染野花開似織佛如來此時若不究根源謾向當來問誰覓也諸佛如來
和這佛法天地間永流通如來諸佛如來


○佛如來好看那塞鴻高貼冷雲飛佛如來一箇箇影落寒江不自知佛如來江水無情鴈無意行於異類亦如斯也諸佛如來
和這佛法天地間永流通如來諸佛如來


○佛如來頓悟心源開寶藏隱顯靈通現真相只見巍巍行坐千百億化身那口吐明珠光晃晃
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那長江耿耿大野雲凝那綠竹籠烟青山鎻翠直是水月齊觀風雲一致直是水月齊觀風雲一致佛菩薩一句該通四事俱僃也諸佛菩薩
和這佛法天地間永流通菩薩諸佛菩薩


○佛菩薩一念信心一念佛念念更非是別物莫道六門出入豈神通佛菩薩須是一道光明直照無臲也諸佛菩薩
和這佛法天地間永流通菩薩諸佛菩薩


○佛菩薩誰道碧落淨無雲秋空明有月誰道是那長江瑩如練清風來不歇林下景偏幽相看情共恱佛菩薩閑來石上觀流水欲洗衣巾塵未浹也諸佛菩薩
和這佛法天地間永流通菩薩諸佛菩薩


○佛菩薩只見江山繞檻宛若屏風水墨佛菩薩只見殿閣淩空恰似神仙洞宅佛菩薩紛紛萬象更森羅一道神光無障塞也諸佛菩薩
和這佛法天地間永流通菩薩諸佛菩薩


○佛菩薩浮雲出岫總依依化日更遲遲正是柳開河岸花發向高枝要識安身立命處看看舉目即知歸
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來正是豁開戶牖萬里無雲杲日騰空清風滿座只見湖光浩渺野色澄明只見湖光浩渺野色澄明佛如來森羅萬象海印全彰也諸佛如來
和這佛法天地間永流通如來諸佛如來


○佛如來誰道頭頭俱妙用物物顯真機應知心境一如纖微塵不立佛如來正是萬機休罷千聖不携的時也諸佛如來
和這佛法天地間永流通如來諸佛如來


○佛如來誰道染緣易就道業難成誰道是不了目前萬緣差別秪見那境風浩浩心火炎炎佛如來道念既同情念佛法時時現前也諸佛如來
和這佛法天地間永流通如來諸佛如來


○佛如來誰說那道非不非是不是佛如來誰道是差之毫失千里佛如來非不非是不是仰面看天低頭覷地也諸佛如來
和這佛法天地間永流通如來諸佛如來


○佛如來即心即佛莫妄求非心非佛休外討好看紅爐燄上細細雪花飛一點清涼除却諸熱惱
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那萬仞崖頭解放身那起來依舊却惺惺直是飢飡渴飲渾無事直是飢飡渴飲渾無事佛菩薩何必論那昔人非昔人也諸佛菩薩
和這佛法天地間永流通菩薩諸佛菩薩


○佛菩薩何人醉裏唱涼州那箇門前秪點頭好看巡海夜叉相見後佛菩薩管教大家拍手上高樓也諸佛菩薩
和這佛法天地間永流通菩薩諸佛菩薩


○佛菩薩誰道言前超佛祖日輪正當午誰又道那豁開三要關一擊塗毒鼓既發上頭機莫問千鈞弩佛菩薩放去絕遮欄捏聚非回互也諸佛菩薩
和這佛法天地間永流通菩薩諸佛菩薩


○佛菩薩誰道那巢知風兮知雨佛菩薩誰又道甜者甜兮苦者苦佛菩薩不須計較更思量五五從來二十五也諸佛菩薩
和這佛法天地間永流通菩薩諸佛菩薩


○佛菩薩只見舉體露堂堂十方無礙正是千聖不傳萬靈咸愛戴何須更去共商量問口紛紛徒雜碎
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來心本鏡明鑑無礙廓然瑩徹周沙界只見萬象森羅影現中只見萬象森羅影現中佛如來一顆圓光非有內外也諸佛如來
和這佛法天地間永流通如來諸佛如來


○佛如來莫道萬機不可測千眼也難窺自非頓消情量脫落那根塵佛如來誰解圓褁十虛徧入三際也諸佛如來
和這佛法天地間永流通如來諸佛如來


○佛如來莫道千了萬了身空物空端的那箇是我本性海底一輪日紅直下領不過快意著加功佛如來密作用時聖凡莫測實究竟處水泄不通也諸佛如來
和這佛法天地間永流通如來諸佛如來


○佛如來莫道箇中單單只有一念佛如來看看與那一念悉已潛蹤佛如來無影樹頭撑夜月不萌枝上動春風也諸佛如來
和這佛法天地間永流通如來諸佛如來


○佛如來以慈為護非南北以護為慈自西東莫道向背悉無一切絕羅籠鳳凰池上玉簫奏聲在天涯杳靄中
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那妙圓金地絕纖塵那到者當觀無相真莫道玄門難近向莫道玄門難近向佛菩薩舉頭便是那箇中人也諸佛菩薩
和這佛法天地間永流通菩薩諸佛菩薩


○佛菩薩雲重重又水重重信步何曾到九峯正是遠涉若還言不易佛菩薩由來是主人只在半途中也諸佛菩薩
和這佛法天地間永流通菩薩諸佛菩薩


○佛菩薩莫道無外而容無礙而冲莫道門墻岸岸關鎻重重酒酣常臥客飯飽更頹儂佛菩薩突出虛空風摶妙翅踏翻滄海雷送遊龍也諸佛菩薩
和這佛法天地間永流通菩薩諸佛菩薩


○佛菩薩由來山潤石含玉林秀淵藏珠佛菩薩正是情窮意難極珠玉兩交煇佛菩薩因甚當頭蹉過路遙知馬力歲久見人心也諸佛菩薩
和這佛法天地間永流通菩薩諸佛菩薩


○佛菩薩正是一水吞空遠三峯峭壁嶤見得鐵蛇橫古路彩鳳舞丹霄休言鵓鳩樹上啼更有猛虎岩前嘯
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來莫道呼即易遣即難那互換機鋒子細看縱爾劫石固來猶可壞縱爾劫石固來猶可壞佛如來滄溟深處立須乾也諸佛如來
和這佛法天地間永流通如來諸佛如來


○佛如來布鼓當軒為擊來臥龍驚起出岩隈千峰萬嶂秀色憑誰寫佛如來好看那一帶澄江古鏡開也諸佛如來
和這佛法天地間永流通如來諸佛如來


○佛如來由來相見不虛圖分明付與渠直須是汝醉我扶起我倒起相扶交互為主賔相將入天府佛如來高歌大笑九衢裏天上人間我唯爾也諸佛如來
和這佛法天地間永流通如來諸佛如來


○佛如來好看那樹鳴條浩浩風佛如來正是那雨雲反覆在其中佛如來只見千波萬浪驚天地到海方知信不通也諸佛如來
和這佛法天地間永流通如來諸佛如來


○佛如來明明赫日照光中忽地轟然一霹靂好看禹門浪急只為那風高那無限錦鱗咸點額
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩金剛寶劒最威雄一震能摧萬仞峰直是徧地乾坤皆失色直是徧地乾坤皆失色佛菩薩那須彌倒插半空中也諸佛菩薩
和這佛法天地間永流通菩薩諸佛菩薩


○佛菩薩獰龍出水虎離山四起風旋萬頃煙若人能具阿那律正眼佛菩薩橫身三界又見背摩天也諸佛菩薩
和這佛法天地間永流通菩薩諸佛菩薩


○佛菩薩試問人間有底忙好將春事報春光且饒日日花前醉一季都來九十塲驪珠逢大賈撥動有餘光佛菩薩無煩高價堪笑幾場也諸佛菩薩
和這佛法天地間永流通菩薩諸佛菩薩


○佛菩薩誰道大冶烹金忽雷驚春佛菩薩誰道草木發秀光煇日新佛菩薩直看不費纖毫力信手獲得天麒麟也諸佛菩薩
和這佛法天地間永流通菩薩諸佛菩薩


○佛菩薩試問誰能闡佛宗三玄三要絕狐蹤只見白雲消散依舊青山在明月正照蘆花對蓼紅
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那彎彎新月聚三星誰信那心王本自寧堪笑世間白老堪笑世間白老佛如來夜深呼喚強惺惺也諸佛如來
和這佛法天地間永流通如來諸佛如來


○佛如來妙峯孤頂偏肥膩天產靈苗不觸地只見翠葉無風常自搖佛如來正是那清香肯逐春光媚也諸佛如來
和這佛法天地間永流通如來諸佛如來


○佛如來便似峭峙萬重關於中含寶月又似那朗月當空掛氷輪不自寒清貧唯我適衣食隨豐儉佛如來頭頭物物顯用最親也諸佛如來
和這佛法天地間永流通如來諸佛如來


○佛如來只見那金鷄抱子歸霄漢佛如來又見那玉兔懷胎入紫微佛如來那金果早朝猿摘去玉花晚後鳳銜來也諸佛如來
和這佛法天地間永流通如來諸佛如來


○佛如來直似金蟾初出海何處不分明大海本無邊際難宿世間人要知有錫降龍虎更覩無心伏鬼神
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那日午烟凝山突兀那夜央天淡月嬋姢莫道混然寂照寒宵永莫道混然寂照寒宵永佛菩薩明暗圓融總在那未形前也諸佛菩薩
和這佛法天地間永流通菩薩諸佛菩薩


○佛菩薩夜明簾外月朦朧騎象翻身擊寶鐘直是洪韻上騰三界外佛菩薩那聾夫寂寂何事睡猶濃也諸佛菩薩
和這佛法天地間永流通菩薩諸佛菩薩


○佛菩薩誰道龍行虎步盤裏明珠誰又道一輪印出寒潭影萬象齊分佛道煇物物皆勞力頭頭不用機佛菩薩好看白雲常淡泞管教碧落自清虛也諸佛菩薩
和這佛法天地間永流通菩薩諸佛菩薩


○佛菩薩誰道一輪當宇宙處處總光融佛菩薩誰道千年氷雪上靈枝萬古春佛菩薩若人會得箇中意滿目青山起白雲也諸佛菩薩
和這佛法天地間永流通菩薩諸佛菩薩


○佛菩薩誰能一念周沙界日用萬般同須是湛然寂靜明暗色皆空要識那法法非異心心亦自通
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來莫道清風凜凜霜天曉休看杲日朦朧海面煇且向自身明見地且向自身明見地佛如來急須展翼順那風飛也諸佛如來
和這佛法天地間永流通如來諸佛如來


○佛如來昨夜銀蟾跨箕尾驀然一陣天風起好看捲盡千重萬重雲佛如來那碧空寂寂凝如水也諸佛如來
和這佛法天地間永流通如來諸佛如來


○佛如來但知河裏行船岸上走馬殊不知移花兼蝶至買石得雲饒雖然是如此睡惺方識妙佛如來金不避紅爐玉豈畏人琱也諸佛如來
和這佛法天地間永流通如來諸佛如來


○佛如來誰道那妙湛圓明第一機佛如來誰道那降生成道涅槃時佛如來迦維摩竭雙林樹認著元來不是伊也諸佛如來
和這佛法天地間永流通如來諸佛如來


○佛如來休道過了機關外透出羅籠表誰知神通妙用自在得縱橫任爾九曲黃河徹底清三千年度誠希有
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩天上有星皆拱北人間無水不朝東休道放去收來聖凡罔測休道放去收來聖凡罔測佛菩薩那隔不隔奚關命脉也諸佛菩薩
和這佛法天地間永流通菩薩諸佛菩薩


○佛菩薩啐啄之機不謬傳明明寶鑑正當軒直是萬緣喪盡泥中土佛菩薩那時節四海澄清月在天也諸佛菩薩
和這佛法天地間永流通菩薩諸佛菩薩


○佛菩薩正是山河無隔礙光明處處佳便似那碧玉點破瑠璃色滿目紅塵不見沙寶天雲澹澹銀河晃碧波佛菩薩明照洞然無相宅金門不睹玉樓家也諸佛菩薩
和這佛法天地間永流通菩薩諸佛菩薩


○佛菩薩莫道流光雖徧閫內不周佛菩薩只見綠水騰波青山秀色佛菩薩更有清風來不盡姢姢皓月照無私也諸佛菩薩
和這佛法天地間永流通菩薩諸佛菩薩


○佛菩薩一點靈明亦不收昭然何用更凝眸最是箇中消息畢竟應難會誰道只見虛空暗點頭
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那七處徵心欵便成那推窮尋逐案分明莫道秪緣底裏難防僃莫道秪緣底裏難防僃佛如來撥正乾坤便見太平也諸佛如來
和這佛法天地間永流通如來諸佛如來


○佛如來全象全牛翳不殊從來作者共名模如今若要會見瞿曇老佛如來好看那剎剎塵塵在半途也諸佛如來
和這佛法天地間永流通如來諸佛如來


○佛如來莫道色空明暗不與相知便只似那行到水窮處坐看雲起時虛空咸畔岸一山隔一溪佛如來還還更還還闌人在天地也諸佛如來
和這佛法天地間永流通如來諸佛如來


○佛如來直是毛吞巨海芥納須彌佛如來誰道乾坤大地直下同歸佛如來一氣不言含有象萬靈何處謝無私也諸佛如來
和這佛法天地間永流通如來諸佛如來


○佛如來若能轉物即如來春暖山花處處開莫道等閑突出一雙窮相手那曾容易舞三臺
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那雨色和烟帀四維那眼皮未綻若為窺直須等閑覷破金剛際直須等閑覷破金剛際佛菩薩那坦蕩無因役路岐也諸佛菩薩
和這佛法天地間永流通菩薩諸佛菩薩


○佛菩薩雨洗淡紅桃蕚嫰風搖淺碧柳輕正是白雲影裏恠石露佛菩薩還看綠水光中古木清也諸佛菩薩
和這佛法天地間永流通菩薩諸佛菩薩


○佛菩薩莫道見聞不及江山滿目直須是那不覩纖毫花紅柳綠悠悠天際雲無心任出沒佛菩薩江海滔滔何盈何縮也諸佛菩薩
和這佛法天地間永流通菩薩諸佛菩薩


○佛菩薩便似那明鏡當臺照不差佛菩薩直是那短長好醜盡歸家佛菩薩山河大地渾如故不妨隨處翫烟霞也諸佛菩薩
和這佛法天地間永流通菩薩諸佛菩薩


○佛菩薩黃花漠漠竹珊珊嶺南地暖塞北寒莫道遊人去後一向無消息更又留得溪山隨意看
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那荷葉團團如鏡那菱角尖尖似錐好看那風吹柳絮毛毬走好看那風吹柳絮毛毬走佛如來更覩雨打梨花蛺蝶飛也諸佛如來
和這佛法天地間永流通如來諸佛如來


○佛如來不分內外與中間纔落思惟入魔境莫道大丈夫兒不自欺佛如來看看翻身坐斷毘盧頂也諸佛如來
和這佛法天地間永流通如來諸佛如來


○佛如來為問如來本起因擬將酬處喪天真正是標圓已陷無明穽謂覺難迯有漏塵太阿那敢觸古鏡若為親佛如來未能言外超方便盡是華胥夢裏人也諸佛如來
和這佛法天地間永流通如來諸佛如來


○佛如來正是枯樹雲充葉凋梅雪作花佛如來便似擊桐成木響蘸雪喫冬佛如來一色長天秋似水齊飛孤鶩與丹霞也諸佛如來
和這佛法天地間永流通如來諸佛如來


○佛如來無邊無際休斟酌潮去潮來本自平莫道清濁淺深甘鹹并苦淡由來一般滋味迥分明
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那單複圓修啟辨音那沉沉覺海正淵深莫道諸輪指體還迷體莫道諸輪指體還迷體佛菩薩正是三觀惟心又覓心也諸佛菩薩
和這佛法天地間永流通菩薩諸佛菩薩


○佛菩薩翫月靈犀蟲禦木求珠罔象芥投鍼直須寄言并法不隨者佛菩薩難免空花翳幻林也諸佛菩薩
和這佛法天地間永流通菩薩諸佛菩薩


○佛菩薩誰道威德由來幾種修未能直捷世尊酬誰悟得三重妙觀爐中雪萬種奇功水上漚夜氣沉深雪曙光暎玉樓佛菩薩無人為向靈山道那事如何著意求也諸佛菩薩
和這佛法天地間永流通菩薩諸佛菩薩


○佛菩薩誰悟得千般幻妄元依覺佛菩薩誰又解萬種修持總滯能佛菩薩莫道石虎空中吞皓月波斯夜半嚼寒氷也諸佛菩薩
和這佛法天地間永流通菩薩諸佛菩薩


○佛菩薩三際斷時凡聖盡十身圓處剎塵周休道無私應物各自隨高下看看抹過僧祇大劫修
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那清淨本然法界遍那山河大地一一現直須性覺必明認影明直須性覺必明認影明佛如來眼耳便隨聲色轉也諸佛如來
和這佛法天地間永流通如來諸佛如來


○佛如來有相有求皆是妄無形無相墮偏枯由來堂堂密密何曾間佛如來只見一道寒光爍太虛也諸佛如來
和這佛法天地間永流通如來諸佛如來


○佛如來罔知覺性離生滅縱悟無生覺未圓休道花亂長空三惑起浪翻平地五宗傳鑛裏金功在月外見雲行佛如來何似橫身聲色裏從來千聖不同鄽也諸佛如來
和這佛法天地間永流通如來諸佛如來


○佛如來誰道那覺心迷悟若為通佛如來休道那淨業那能奪至功佛如來能所頓消何相遣妄真俱盡豈情融也諸佛如來
和這佛法天地間永流通如來諸佛如來


○佛如來無空作境空猶在有我談玄我未窮誰向古鏡邊廂頻頻閑照影只見山重重那水又重重
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那輪廻幾種問來端那至理如何可自瞞好看一點清源常滴瀝好看一點清源常滴瀝佛菩薩千尋欲海政爾瀰漫也諸佛菩薩
和這佛法天地間永流通菩薩諸佛菩薩


○佛菩薩休將二障論深淺枉對群迷說易難莫道圓滿覺心皆已證佛菩薩擬思量處恰又不相干也諸佛菩薩
和這佛法天地間永流通菩薩諸佛菩薩


○佛菩薩直是以賢以善標為首最後當機欲播揚那時節道樹不栽圓果熟靈根未種覺花香修證謾論真假虛空難較短長佛菩薩脫畧語言文字外須知別有好商量也諸佛菩薩
和這佛法天地間永流通菩薩諸佛菩薩


○佛菩薩休道那它人住處我不住佛菩薩休道那它人行處我不行佛菩薩不是與人難共住直須緇素要分明也諸佛菩薩
和這佛法天地間永流通菩薩諸佛菩薩


○佛菩薩暎林暎日一般紅吹落吹開總是風可惜眾采擷芳人人皆不見看看一時分付與遊蜂
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那仁人見的即為仁那智人見的即為智休道寒時向火熱乘涼更看健即經行困打睡佛如來仰靣看天開口取氣也諸佛如來
和這佛法天地間永流通如來諸佛如來


○佛如來水出崑崙山起雲釣夫樵父昧來因休道只知洪浪岩巒闊佛如來誰肯拋這綸棄那斧斤也諸佛如來
和這佛法天地間永流通如來諸佛如來


○佛如來便似千人萬人射一鴈箇箇手親并眼辨若教刮地西風鴈影高可憐發盡絃中箭武士仰靣看弓似月團圓佛如來飛星一點天邊去羽翼離披落眼前也諸佛如來
和這佛法天地間永流通如來諸佛如來


○佛如來莫道入林不動草入水不動波佛如來莫道鑊湯無冷處合眼跳黃河佛如來誰知渠獨坐夕陽西照青山多也諸佛如來
和這佛法天地間永流通如來諸佛如來


○佛如來便似一金成萬器皆由巧匠置休道聖聖賢賢未到毘耶城安得人人都說那不二
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩過去現在未來心簸土揚塵無處尋直須坐臥經行無不是直須坐臥經行無不是佛菩薩承當直下何用沉吟也諸佛菩薩
和這佛法天地間永流通菩薩諸佛菩薩


○佛菩薩過去一念應難識綸罷釣秋江碧莫遣扁舟古岸恣閑眠佛菩薩好看明月蘆花深深的穩密也諸佛菩薩
和這佛法天地間永流通菩薩諸佛菩薩


○佛菩薩誰道那現在的心不可得法王家法存今昔誰道是那猛臣猛將定封疆說甚隋珠并趙璧要識未來心畢竟無從得佛菩薩石含玉潤地擎山惟證方知聖可測也諸佛菩薩
和這佛法天地間永流通菩薩諸佛菩薩


○佛菩薩誰識那無邊剎海虛明鏡佛菩薩直是那積劫埋塵光未虧佛菩薩肯把幻緣滋幻影須將真智起真規也諸佛菩薩
和這佛法天地間永流通菩薩諸佛菩薩


○佛菩薩色見聲求總不妨百花影裏繡鴛鴦好看鴛鴦繡出識得金針後一任風吹滿袖香
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那雲自高飛水自流那海天空闊漾孤舟莫道夜深不向蘆灣宿莫道夜深不向蘆灣宿佛如來迥出中間與那兩頭也諸佛如來
和這佛法天地間永流通如來諸佛如來


○佛如來畢鉢巖花曉帶春香風時結鷲峰層須知玉像自有中塔佛如來看看別有煇天照地燈也諸佛如來
和這佛法天地間永流通如來諸佛如來


○佛如來誰道白雲無根清風何色誰道是散乾盖自非心持坤輿偏有力洞千古淵源造萬象模則佛如來處處普賢頭頭彌勒也諸佛如來
和這佛法天地間永流通如來諸佛如來


○佛如來正是孤峯逈秀不掛烟蘿佛如來莫道片月橫空白雲自異佛如來更看雨滋三草秀片王本來輝也諸佛如來
和這佛法天地間永流通如來諸佛如來


○佛如來誰能演出大藏教言端語亦端莫道亘古亘今兩頭都坐斷看看一劒倚天寒
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩誰解撞破虛空七八片直須逆開金鎻兩三重從茲轉身直入青霄外從茲轉身直入青霄外佛菩薩多少行人覔那路踪也諸佛菩薩
和這佛法天地間永流通菩薩諸佛菩薩


○佛菩薩好將真法供如來花在幽巖險處開直是一夜狂風吹欲盡佛菩薩誰人知那落英無數點莓苔也諸佛菩薩
和這佛法天地間永流通菩薩諸佛菩薩


○佛菩薩誰道揭石從來義不同洪波深處逞神通誰知道那高標不立蘆花岸隊隊雙雙趂曉風一拂天關轉一趯地軸翻佛菩薩只因不識圓陀義空捨前山過後山也諸佛菩薩
和這佛法天地間永流通菩薩諸佛菩薩


○佛菩薩誰見得靈光滿目簇山河佛菩薩最是那幻境之中物像多佛菩薩體妙已知緣不得執情還被境消磨也諸佛菩薩
和這佛法天地間永流通菩薩諸佛菩薩


○佛菩薩色空空色色空空關却玄關路不通好看劫火炎炎洞然毫末盡看看青山依舊白雲中
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那漫漫大地盈尺雪那湖江一片難分別只見漁父披簑月下歸只見漁父披簑月下歸佛如來誰道那夜路人行絕也諸佛如來
和這佛法天地間永流通如來諸佛如來


○佛如來起模盡樣弄精魂拂跡除蹤更見人好看行到水窮山盡處佛如來正是那滿天雲散月華明也諸佛如來
和這佛法天地間永流通如來諸佛如來


○佛如來誰說那道本空虛靡盈字原心印無形誰又說那妙運天輪地軸密羅武緯文經放開又捏聚獨立更周行佛如來機發玄樞青天激電眼含紫光白日見星也諸佛如來
和這佛法天地間永流通如來諸佛如來


○佛如來只聽得一曲兩曲深夜彈佛如來只聽得松風和雨過前山佛如來可憐卞玉離荊岫誰是知音却取還也諸佛如來
和這佛法天地間永流通如來諸佛如來


○佛如來忽地晴天霹靂聲禹門三級浪磅渹好看幾多頭角盡化為龍去秖剩得蝦蟹依前努眼睛
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩誰道法法本來法無法無非法何於一法中有法有非法誰又道本來付有法付了言無法誰又道本來付有法付了言無法佛菩薩各各須自悟悟了無無法也諸佛菩薩
和這佛法天地間永流通菩薩諸佛菩薩


○佛菩薩誰道非法亦非心無心亦無法說是心法時是法非心法佛菩薩心自本來心本心非有法有法有本心非心非本法也諸佛菩薩
和這佛法天地間永流通菩薩諸佛菩薩


○佛菩薩誰言通達本法心無法無非法又言悟了同未悟無心亦無法無心無可得說得不名法佛菩薩若了心非心始解心心法也諸佛菩薩
和這佛法天地間永流通菩薩諸佛菩薩


○佛菩薩心同虛空界示等虛空法佛菩薩證得虛空時無是無非法佛菩薩虛空無內外心法亦如此若了虛空故是達真如理也諸佛菩薩
和這佛法天地間永流通菩薩諸佛菩薩


○佛菩薩本來真理自無名因名顯真理誰能受得真實法非真亦非偽如何又道非偽亦非真
和這佛法天地間永流通菩薩諸佛菩薩


