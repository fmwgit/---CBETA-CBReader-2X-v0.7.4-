永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。也不須妄取過去法。也不須究竟未來因。從今只道現前有所住。從今只道現前有所住。佛如來。了達三世空寂無根也。諸佛如來。
和這佛法。天地間永流通。如來。諸佛如來。


佛如來。心非妙悟莫能知。悟非情盡了何期。誰道情非工夫莫忘却佛如來。那工夫非正信孰能窺也。諸佛如來。
和這佛法。天地間永流通。如來。諸佛如來。


佛如來。誰道十方世界是那解脫門。無有一法障礙自然物物上顯頭頭上明。進退皆合轍。左右自逢源。佛如來。不假安排一一成現也。諸佛如來。
和這佛法。天地間永流通。如如諸佛如來。


佛如來。只道人身難得佛法難逢。佛如來。只道人身難得佛法難逢。佛如來。此身不向今生度更向何生度此身也。諸佛如來。
和這佛法。天地間永流通。如來。諸佛如來。


佛如來。法身無着等空虛。竪起無方橫莫拘。從此包括天地彌綸周八極。隨緣赴感普徧妙如如。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩諸佛菩薩。


佛菩薩。那百千諸佛但聞名。那國土何曾不現成。自是不歸歸便得。自是不歸歸便得。佛菩薩。五湖風景有誰爭也。諸佛菩薩。
和這佛法。天地間永流通。菩薩。諸佛菩薩。


佛菩薩。萬丈龍門勢倚空。懸崖撒手辯魚龍時人舉眼只看綸上。佛菩薩。那時節不見蘆花對蓼紅也。諸佛菩薩。
和這佛法。天地間永流通。菩薩。諸佛菩薩。


佛菩薩。正是光明寂照遍河沙凡聖含靈共一家。真箇是一念不生全體現六根纔動被雲遮。斷除煩惱病趣向莫非邪。佛菩薩。隨順世緣無掛礙涅槃生死是空華也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道因七見一見一忘七。佛菩薩。誰道月在中央天無四壁。佛菩薩。十方世界滅空蹤通身是口說不出也。諸佛菩薩。
和這佛法。天地間永流通。菩薩諸佛菩薩。


佛菩薩。千峯勢到嶽邊止。萬流歸海上融。誰道。易中嶮峻斷處續無窮。好看風行草偃水到便渠通。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。竪窮三際橫亘十邊。理事圓融性相平等。山川草木重重彰顯。山川草木重重彰顯。佛如來。宮殿樓閣處處莊嚴也。諸佛如來。
和這佛法。天地間永流通。如來。諸佛如來。


佛如來。便似百川歸大海。芥子納須彌。從來文字語言一一俱真實。佛如來。鍾鳴鼓響大地孰非解脫音也。諸佛如來。
和這佛法。天地間永流通。如來。諸佛如來。


佛如來。誰道隱顯自在去住無方。誰知道那在聖不聖處凡不凡。境界不思議功德復無量。佛如來。諸人常在中為甚却自忘也。諸佛如來。
和這佛法。天地間永流通。如來。諸佛如來。


佛如來。誰道心鏡從來瑩洪河本自深。佛如來。誰道心鏡從來瑩洪河本自深。佛如來。秖因一省後沙石化為金也。諸佛如來。
和這佛法。天地間永流通。如來。諸佛如來。


佛如來。叶路縱橫得自由。牢關捩轉妙全收誰道箇中密意世人難理會。看看喝下須教水倒流。
和這佛法天地間永流通。如來。諸佛如來。


好看。那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩諸佛菩薩。


佛菩薩。似易而難十石油麻樹上攤。似難而易百草頭上皆真意。誰人道也不難也不易。誰人道也不難也不易。佛菩薩。飢來便飡困來即睡也。諸佛菩薩。
和這佛法。天地間永流通。菩薩。諸佛菩薩。


佛菩薩。倚天長劒射光寒。攪海蒼龍不觸瀾誰道非難又非易。佛菩薩。家家門首有路透長安也。諸佛菩薩。
和這佛法。天地間永流通。菩薩。諸佛菩薩。


佛菩薩。只見煦煦嫗嫗。那箇春夏發生長育。只見霜霜雪雪那箇秋冬收斂成熟君仁則臣敬子孝則父慈。佛菩薩。千仞九淵孰不與俱也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道本來無縫觸着便光輝。佛菩薩。誰道本來無縫觸着便光輝。佛菩薩。既是千金寶何須彈雀兒也。諸佛菩薩。
和這佛法。天地間永流通。菩薩。諸佛菩薩。


佛菩薩。眼空宇宙渾無物。大坐當軒孰敢窺若道同途把手。為甚不同歸。切莫誤將鶴唳作鶯啼。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那指天指地語琅琅。那送語傳言出畫堂。誰道使者尚能多意氣。誰道使者尚能多意氣。佛如來。主人應是不尋常也。諸佛如來。
和這佛法。天地間永流通。如來。諸佛如來。


佛如來。混沌未分人未曉乾坤纔割事潜彰好看天生伎倆多奇怪。佛如來。任爾縱橫畢竟還輸他一場也。諸佛如來。
和這佛法。天地間永流通。如來。諸佛如來。


佛如來。誰道三世諸佛不知有一一面南看北斗。誰又道那狸奴白牯却知有戴角擎頭獅子吼。好看那四稜塌地又團圞。佛如來。八角磨盤却向空裏走也。諸佛如來。
和這佛法。天地間永流通。如來。諸佛如來。


佛如來。誰道說明說白埋塵混垢。佛如來。誰道變化有由敗露不走。佛如來。誰知暗裏一橫抽須要轟轟霹靂手也。諸佛如來。
和這佛法。天地間永流通。如來。諸佛如來。


佛如來。誰是西天老比丘。星移斗轉水東流。好看茫茫千古。宇宙人無數。戶貫依然顯在百草頭。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來。佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那簾幙春風曉尚寒。那歌樓聲咽夢驚殘。好看金輿不現人間世。好看金輿不現人間世。佛菩薩。到底壺中日月寬也。諸佛菩薩。
和這佛法。天地間永流通。菩薩。諸佛菩薩。


佛菩薩。拾得踈慵非覺曉寒山惰不知歸。誰道聲前一句圓音美佛菩薩。好看三山物外一片月光輝也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道那一道神光不覆藏。誰知道那超緣出想去來無礙生滅非常。巖花蜂作蜜野草麝成香。佛菩薩。明明觸處顯露堂堂也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道那一踏踏翻四大海。佛菩薩。誰道。那一摑摑倒須彌峯。佛菩薩。撒手到家人不識。鵲噪鴉鳴栢樹中也。諸佛菩薩。
和這佛法。天地間永流通。菩薩。諸佛菩薩。


佛菩薩。偃蹇蒼髯十萬本。參差翠玉數千竿。莫道風敲月戶。淅瀝三秋冷。更看雨打茅堂六月寒。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那無是無非歸掌握那有聞有見隔關山。誰知一種如來語。誰知一種如來語。佛如來。不在世人情解間也。諸佛如來。
和這佛法。天地間永流通。如來。諸佛如來。


佛如來。當機一句大無端。內外玲瓏溢目寒。誰道無漏國中曾不住。佛如來。好看月華影裏見應難也。諸佛如來。
和這佛法。天地間永流通。如來。諸佛如來。


佛如來。好看東山水上行出處甚分明好看那一切塵沙佛波濤四面生。直須彈指頃變現目前呈。佛如來。面南看北斗日午打三更也。諸佛如來。
和這佛法。天地間永流通。如來。諸佛如來。


佛如來。便似太阿在手誰敢當鋒。佛如來。便似青山萬疊白雲重重。佛如來。一旦兵威肅靜安邦定亂總成功也。諸佛如來。
和這佛法天地間永流通。如來。諸佛如來。


佛如來。步步踏着毘盧境。頭頭顯着清淨身。好看妙入雲門。一一得空相。何人肝膽孰精神。
和這佛法。天地間永流通。如來。諸佛如來。


好看。那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。誰道今朝四月八。淨飯王宮生悉達。那吐水九龍天外來。那捧足七蓮從地發。佛菩薩。指天指地惟我獨尊也。諸佛菩薩。
和這佛法。天地間永流通。菩薩。諸佛菩薩。


佛菩薩。毘藍園裏不曾生。雙林樹下何曾滅誰道西天老佛是瞿曇。佛菩薩。看看眼中又是重添屑也。諸佛菩薩。
和這佛法。天地間永流通。菩薩諸佛菩薩。


佛菩薩。誰道那是非海裏橫身入。誰又道那豺虎羣中任意自在行。莫把那是是非非來辯我佛菩薩。平生穿鑿了無關也。諸佛菩薩。
和這佛法。天地間永流通。菩薩諸佛菩薩。


佛菩薩。誰道是昔日為刀今日佛。佛菩薩。誰道是今朝為佛佛能刀。佛菩薩。能刀能佛無差別。便見眉間白玉毫也。諸佛菩薩。
和這佛法。天地間永流通。菩薩。諸佛菩薩。


佛菩薩。目視煙霄臥白雲。不知山下有乾坤。畢竟纖毫不立。更有眾生度。那三世如來寧須一口吞。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。誰道金鎻無鬚兩頭動誰道妙揮寶劒正當前。這箇苦瓠必是連根苦。那箇甜必是徹蔕甜。佛如來。兩般滋味根氣相連也。諸佛如來。
和這佛法。天地間永流通。如來。諸佛如來。


佛如來。好看紅塵飛碧海。白浪起青岑。利人利己一切都休問。佛如來。有佛無佛都只在此心萌也。諸佛如來。
和這佛法。天地間永流通。如來。諸佛如來。


佛如來。莫道是水出崑崘浪接天。莫道是天高地逈千山萬嶂疊秀林巒。好看那禪牀略下雲山斷。佛如來。凡聖無蹤海嶽寬也。諸佛如來。
和這佛法。天地間永流通。如來。諸佛如來。


佛如來。浪說客釣鼇頭遍走五湖。佛如來。浪說客釣鼇頭遍走五湖。佛如來。不知泥裏蚌滿腹是明珠也。諸佛如來。
和這佛法。天地間永流通。如來。諸佛如來。


佛如來。三世諸佛不知有。老老大大外邊走莫道人人眼皮。蓋盡五須彌。更看大洋海裏翻筋斗。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩諸佛菩薩。


佛菩薩。那無相光中未兆身。那清虛渺邈豈為鄰。好看一輪明月當軒照。好看一輪明月當軒照。佛菩薩。那玉殿堂堂色相真也。諸佛菩薩。
和這佛法。天地間永流通。菩薩。諸佛菩薩。


佛菩薩。不立纖毫尚是塵。不須開口問他人。好看高揮寶劒無蹤跡。佛菩薩。誰道月裏嫦娥現半身也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道嶮崖難駐足澗曲更離羣。誰道是那滴瀝無相似一片寒巖鎻碧雲。直教野鶴連天呌通宵徹夜分。佛菩薩。好看飢飡渴飲絕類超倫也。諸佛菩薩。
和這佛法。天地間永流通。菩薩。諸佛菩薩。


佛菩薩。既着珍御服又躡弊芒鞋。佛菩薩。既已牽犂拽杷何須運水搬柴。佛菩薩。臥街截耳猶看萬人叢裏口難開也。諸佛菩薩。
和這佛法。天地間永流通。菩薩。諸佛菩薩。


佛菩薩。螺紋頂髻蓮華座。香象嚬呻吼寶獅好看流落人間。不知幾百世。看看塞斷天下衲僧徒。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來。佛菩薩。佛菩薩。佛菩薩。
和這佛法。天地間永流通。如來。諸佛如來。


佛如來。那竹溪煙絕雨纔通。無數的深紅。間淺紅。好看山杏落英春寂寂。好看山杏落英春寂寂。佛如來。青旗吹動。那栁花風也。諸佛如來。
和這佛法。天地間永流通。如來。諸佛如來。


佛如來。誰知佛。為無心悟。心因有佛迷。好看佛心本來清淨處。佛如來。看看雲外更有野猿啼也。諸佛如來。
和這佛法。天地間永流通。如來。諸佛如來。


佛如來。誰道石火夜流光樵人首戴雪。誰道是麗水一星金混混流沙總不雜。有心江上住怎怕浪淘沙。佛如來。莫不是灘頭石獅子也。諸佛如來。
和這佛法。天地間永流通。如來。諸佛如來。


佛如來。莫道真源不昧佛性如何。佛如來。莫道知恩者少負恩者多。佛如來。唯有門前鏡湖水清風不改舊時波也。諸佛如來。
和這佛法。天地間永流通。如來。諸佛如來。


佛如來。佛恩深重誠難報。功德巍巍不浪施。若明大用全機。踪跡少人知。衝開碧落松千尺截斷紅塵水一溪。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那三年一閏大家知。也有那瞞頇不記時。好看昨夜鴈回沙塞冷。好看昨夜鴈回沙塞冷。佛菩薩。嚴風吹綻那月中枝也。諸佛菩薩。
和這佛法。天地間永流通。菩薩。諸佛菩薩。


佛菩薩。半言透徹幾人知。今古無儔類莫齊。好看玉馬雪行歸夜半。佛菩薩。那羚羊掛角日沉西也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道一片初生月娥眉畫碧空。誰道是水中魚避釣雪外鳥防弓。千山雲起曉萬木落秋風。佛菩薩。莫道石頭城下水看看浪打釣舟篷也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道那大方獨立峭巍巍。佛菩薩。誰道那八面玲瓏萬象圍。佛菩薩。正坐當軒無位位圓通無礙應羣機也。諸佛菩薩。
和這佛法。天地間永流通。菩薩。諸佛菩薩。


佛菩薩。酸甜滋味本天然。帶葉連枝顆顆圓好看自古及今。人人多未識。信教菴摩羅果世虛傳。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那江山磨盡幾施功。方得逢人話昔同。正是春到洞庭南北岸。正是春到洞庭南北岸。佛如來。烏啼西嶺月生東也。諸佛如來。
和這佛法。天地間永流通。如來。諸佛如來。


佛如來。杖林山下竹筋鞭。枝節蕭踈古澗邊。莫道要會宗師開正眼。佛如來。那午夜滿輪明月照秋天也。諸佛如來。
和這佛法。天地間永流通。如來。諸佛如來。


佛如來。誰道硬似純鋼爛似泥。甜如崖蜜毒如砒。若教渾侖吞却渾侖吐賺殺江西馬簸箕眾生成正覺。諸佛泥犂。佛如來。休將此話舉秪恐閻家知也。諸佛如來。
和這佛法。天地間永流通。如來。諸佛如來。


佛如來。誰道那眉間一道白毫光。佛如來。好看那歷劫知將甚處藏。佛如來。永夜寂寥天未曉更須斫額望扶桑也。諸佛如來。
和這佛法。天地間永流通。如來。諸佛如來。


佛如來。畫門開見墜仙。廓然身在洞中天。好看從茲以徃。不復論冬夏。任爾石爛松枯知幾年。
和這佛法。天地間永流通。如來。諸佛如來。


好看那佛佛相傳法法相續歷劫浩無窮。佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那箇騎驢這箇牽。萬里滄溟駕鐵船。好看參差島嶼分諸國。好看參差島嶼分諸國。佛菩薩。彷彿星河共一天也。諸佛菩薩。
和這佛法。天地間永流通。菩薩。諸佛菩薩。


佛菩薩。踏破秤錘硬似鐵。懞懂禪和猶未瞥。好看三冬嶺上火雲生。佛菩薩。誰信六月長天降大雪也。諸佛菩薩。
和這佛法。天地間永流通。菩薩。諸佛菩薩。


佛菩薩。好看那水出高源洶湧來。只見穿雲透石泠泠千古下崔嵬。誰人知道那滴滴朝宗意。佛菩薩。聽取春深動地雷也。諸佛菩薩。
和這佛法。天地間永流通。菩薩。諸佛菩薩。


佛菩薩。正是那江國春風吹不起。佛菩薩。正是那鷓鴣啼在深花裏。佛菩薩。好看浪高三級魚化龍癡人猶戽夜塘水也。諸佛菩薩。
和這佛法。天地間永流通。菩薩。諸佛菩薩。


佛菩薩。佛理從來自不虧。莫同巧妙騁鋒機。誰言真金一色。不向爐中煆。爭得那黃金喚作泥。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那白雲時暎舊山青。竹鎻踈煙露幾莖。好看虛室夜寒秋月逈。好看虛室夜寒秋月逈。佛如來。鴈回遙聽是三更也。諸佛如來。
和這佛法。天地間永流通。如來。諸佛如來。


佛如來。踏破草鞋赤脚走。胷中憤氣衝牛斗。誰道須彌頂上擊金鐘。佛如來。猶有那百戰場中獅子吼也。諸佛如來。
和這佛法。天地間永流通。如來。諸佛如來。


佛如來。好看山色青青水綠綠。好看風吹南嶺雲露滴東籬菊。松竹歲寒心無絃琴上曲佛如來。拍不足一二三四五六也。諸佛如來。
和這佛法。天地間永流通。如來。諸佛如來。


佛如來。誰道那牧童歸去倒騎牛。佛如來。那白日城中晚未休。佛如來。踏着秤槌硬似鐵那知船子下揚州也。諸佛如來。
和這佛法。天地間永流通。如來。諸佛如來。


佛如來。何人信步紅塵裏。不問寬弘與短長。誰道古路逶迤歸來天欲暮。好看一彎明月照滄浪。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那千葉碧蓮雲裏現。那萬重山水異聞香。只看鳥道玄玄無障礙。只看鳥道玄玄無障礙。佛菩薩一輪明月印千江也。諸佛菩薩。
和這佛法。天地間永流通。菩薩。諸佛菩薩。


佛菩薩。好看花開金谷暖栁拂玉墀香。正是萬方道泰春行令佛菩薩。誰悟得開口迷全體無言雲半身也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道江南地暖塞北春寒。正好是一把栁絲收不得和煙搭在玉闌干。碧梧藏彩鳳皎月隱青山。佛菩薩。無端石馬潭中過驚起泥龍海水翻也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道樵子度荒郊騎牛草不露。佛菩薩。莫道穿雲不涉水躡足降閻浮。佛菩薩。好看五彩不粧容自異千光長艶顯雙眸也。諸佛菩薩。
和這佛法。天地間永流通。菩薩。諸佛菩薩。


佛菩薩。誰言四海波濤靜。天地信無涯。好看浮雲一散顯出家家月。直待春來方見百花開。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那寂光影裏現全身。那貴異天然逈出倫。正是家富兒奴偏得力。正是家富兒奴偏得力。佛如來。夜分燈火照西鄰也。諸佛如來。
和這佛法。天地間永流通。如來。諸佛如來。


佛如來。只道雲遮海門樹擘破鐵圍山。誰悟得神機妙用當前顯。佛如來。好看回光只在那人身間也。諸佛如來。
和這佛法。天地間永流通。如來。諸佛如來。


佛如來。莫道海分千浪地萬重山。正好看那片雲生谷口明月下堂間。千年松倒掛金剛努起拳。佛如來。一時軌範千古玄關也。諸佛如來。
和這佛法。天地間永流通。如來。諸佛如來。


佛如來。正好是長安夜夜家家月。佛如來。那時節幾處笙歌幾處愁。佛如來。正是清貧長樂濁富多憂也。諸佛如來。
和這佛法。天地間永流通。如來。諸佛如來。


佛如來。正是雲收三島靜。雨過百花鮮。誰道一葉小舟。徑穿輕靄去。孤帆看逐暮煙還。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。莫道天寬地窄地窄天寬。莫道青山綠水綠水青山。好看大地風清兼月白。好看大地風清兼月白。佛菩薩。垂珠玉露滴金盤也。諸佛菩薩。
和這佛法。天地間永流通。菩薩。諸佛菩薩。


佛菩薩。正是平明日出海。三更月到。管取一片白雲遮不得。佛菩薩。水晶宮裏直透着那清光也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道月明東嶺上黃河徹底清。且只看那秋來黃葉落春來草自青。一花開五葉結果自然成。佛菩薩。雲散天青澄潭月暎也。諸佛菩薩。
和這佛法。天地間永流通。菩薩。諸佛菩薩。


佛菩薩。正是雲籠嶽頂雨灑瀟湘。佛菩薩。好看金沙照影玉女凝粧。佛菩薩。不問天涯地角四海三江也。諸佛菩薩。
和這佛法。天地間永流通。菩薩。諸佛菩薩。


佛菩薩。踏翻地軸與天關。一去飄飄不再還。好看雲水相隨一身輕似葉。那長江千古浪如山。
和這佛法。天地間永流通。菩薩。諸佛菩薩。


