永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

普際遇太平世好光景都隨人願佛如來佛如來佛菩薩。佛菩薩佛菩薩。
和發善願。都只在至誠心。如來。諸佛如來。


佛如來。願山河一統乾坤定願四序調和鼎鼐均。願綱常法度長嚴整。願綱常法度長嚴整。佛如來。共祝宗社皇圖萬萬春也。諸佛如來。
和發善願。都只在至誠心。如來。諸佛如來。


佛如來。普願人人崇禮讓。忠孝事君親。夫從婦聽兄弟咸和順佛如來。更願子孫繁衍世世光榮也。諸佛如來。
和發善願都只在至誠心。如來。諸佛如來。


佛如來。願文才武略濟濟輔朝廷。願人人奉公守法政平訟簡官府清刑措長不用市里無冤聲。佛如來。正是囹圄空虛天下太平也諸佛如來。
和發善願。都只在至誠心。如來。諸佛如來。


佛如來。普願人無夭閼物無疵癘。佛如來。普願人無夭閼物無疵癘。佛如來。更願普天率土一切咸樂雍熈也。諸佛如來。
和發善願。都只在至誠心。如來。諸佛如來。


佛如來。願雨順風調世道亨。百穀歲歲豐登。家家崇尚禮義。讀書與誦詩。只見異瑞嘉祥百福臻。
和發善願。都只在至誠心。如來。諸佛如來。


普際遇太平世好光景都隨人願佛如來佛如來佛菩薩。佛菩薩佛菩薩。
和發善願都只在至誠心。如來。諸佛如來。


佛如來。願四民樂業各安生。願奸慝不作公道興。願道不拾遺攘息。願道不拾遺攘息。佛如來。更願百工精藝商旅通行也諸佛如來。
和發善願。都只在至誠心。如來。諸佛如來。


佛如來。願四夷怗服邊方靜。烽堠永無驚。梯山航海罔敢不來。佛如來。更願車書混一永樂時雍也。諸佛如來。
和發善願。都只在至誠心。如來。諸佛如來。


佛如來。願治道昭明禮樂總興行。願兵戈不用斗米三錢外戶長不扄。盡四海熈熈無敢相爭競。佛如來。正是德化流行俗厚風淳也。諸佛如來。
和發善願。都只在至誠心。如來。諸佛如來。


佛如來。普願四海人人慈祥豈悌。佛如來。普願四海人人慈祥豈悌。佛如來。只見四方上下總是春風和氣也。諸佛如來。
和發善願。都只在至誠心。如來。諸佛如來。


佛如來。普願萬物咸阜豐。桑麻遍處滋榮。倉箱多積多聚。飽暖無飢窘。四方萬國咸躋壽域中。
和發善願。都只在至誠心。如來。諸佛如來。


普際遇太平世好光景都隨人願佛如來佛如來佛菩薩。佛菩薩佛菩薩。
和發善願都只在至誠心。如來。諸佛如來。


佛如來。願民安田里無愁恨。鷄鳴犬吠四境相聞那男耕女織無煩勸那男耕女織無煩勸。佛如來。願衣食豐足家家飽暖也。諸佛如來。
和發善願。都只在至誠心。如來。諸佛如來。


佛如來。願男婚女嫁無愁怨。眷屬永團圞。入孝出弟和睦親宗黨。佛如來。更願子孫繁衍世世相傳也。諸佛如來。
和發善願。都只在至誠心。如來。諸佛如來。


佛如來。願世人謹守法度效忠誠。箇箇盡心竭力趨事赴工尊仰朝廷。在家為孝子在國作忠臣。佛如來。善惡吉凶報應分明也。諸佛如來。
和發善願。都只在至誠心。如來。諸佛如來。


佛如來。普願身家清吉門庭昌盛。佛如來。普願身家清吉門庭昌盛。佛如來。更願雙親具慶夫婦百歲諧寧也。諸佛如來。
和發善願。都只在至誠心。如來。諸佛如來。


佛如來。願人人積善作良因。陰德普及幽明。當事儘行方便。恤匱更周貧。福不在身便在那子孫。
和發善願。都只在至誠心。如來。諸佛如來。


普際遇太平世好光景都隨人願佛如來佛如來佛菩薩。佛菩薩佛菩薩。
和發善願。都只在至誠心。如來。諸佛如來。


佛如來。普願那三教總興隆華夷順附四海同風。士農工賈咸效精勤。士農工賈咸效精勤。佛如來。更願年年五穀阜豐也。諸佛如來。
和發善願。都只在至誠心。如來。諸佛如來。


佛如來。普願賢俊悉登庸。福祿並優崇。功高位顯四海聲名重。佛如來。更願蔭子榮妻顯祖揚宗也。諸佛如來。
和發善願。都只在至誠心。如來。諸佛如來。


佛如來。願家家豐衣足食自天來。人人不犯王法不生疾疢無害無災。生不結冤業沒不遭苦海。佛如來。更願室家歡慶永永無乖也諸佛如來。
和發善願。都只在至誠心。如來諸佛如來。


佛如來。普願那六親九族總和諧佛如來。普願那六親九族總和諧。佛如來。更願天扶神相享福祿永無涯也諸佛如來。
和發善願。都只在至誠心。如來。諸佛如來。


佛如來。普願四海盡朝宗。萬方玉帛來同。五風十雨均調。民庶樂年豐共祝宗社皇圖萬世隆。
和發善願都只在至誠心。如來。諸佛如來。


普際遇太平世好光景都隨人願佛如來佛如來佛菩薩。佛菩薩佛菩薩。
和發善願。都只在至誠心。如來。諸佛如來。


佛如來。願父子有親君臣義那夫夫婦婦不乖離。家家忠孝崇尚廉耻。家家忠孝崇尚廉耻。佛如來。正是四海風淳俗美也。諸佛如來。
和發善願。都只在至誠心。如來。諸佛如來。


佛如來。兄弟怡怡朋友信。相愛復相親。尊卑少長倫序天然定。佛如來。普願三綱五常萬世昭明也。諸佛如來。
和發善願。都只在至誠心。如來。諸佛如來。


佛如來。普願那父子兄弟永團圞。普願姻戚和睦夫妻恊順子孝孫賢。明良相際遇永荷天心眷。佛如來。更願四海清平民安物阜也。諸佛如來。
和發善願。都只在至誠心。如來。諸佛如來。


佛如來。常言積善之家必有餘慶。佛如來。常言積善之家必有餘慶。佛如來。普願人人早早修行福及子孫也諸佛如來。
和發善願。都只在至誠心。如來。諸佛如來。


佛如來。普願人人發善心。家家種果修因。諸佛神天鑒臨。念佛即成佛。生生世世永不墮沉淪。
和發善願。都只在至誠心。如來。諸佛如來。


普際遇太平世好光景都隨人願佛如來佛如來佛菩薩。佛菩薩佛菩薩。
和發善願。都只在至誠心。如來。諸佛如來。


佛如來。普願處處男耕女紡家家殷盛富有田莊。秀實孳畜蕃壯。秀實孳畜蕃壯。佛如來。百事諧和五穀豐穰也。諸佛如來。
和發善願。都只在至誠心。如來。諸佛如來。


佛如來。普願九有俱寧謐。萬姓樂。雍熈人人孝弟忠信敦仁義。佛如來。今生後世永際光輝也。諸佛如來。
和發善願。都只在至誠心。如來。諸佛如來。


佛如來。願人人早修陰隲種良田。今世榮華富貴受用快活總是前緣。佛如來。舉心及動念昭格諸神天。佛如來。莫道幽無有人見也諸佛如來。
和發善願。都只在至誠心。如來。諸佛如來。


佛如來。願世人辛勤學問更廣積善。佛如來。願世人辛勤學問更廣積善。佛如來。金榜一旦姓名登四海永相傳也。諸佛如來。
和發善願。都只在至誠心。如來。諸佛如來。


佛如來。男兒須用立功勳報國只在忠勤。遇敵賈勇當鋒。攻克戰必勝。好看凌煙閣上姓名登。
和發善願都只在至誠心。如來。諸佛如來。


普際遇太平世好光景都隨人願佛如來佛如來佛菩薩。佛菩薩佛菩薩。
和發善願。都只在至誠心。如來。諸佛如來。


佛如來。善惡昭然自有報應。休道暗室儘可欺心。舉頭咫尺便有神明。舉頭咫尺便有神明。佛如來。天堂地獄皆由人造也。諸佛如來。
和發善願都只在至誠心。如來。諸佛如來。


佛如來。莫道視聽無聲影。暗室有神靈。普願世人悉盡平等心。佛如來。好因好果不必問那前程也。諸佛如來。
和發善願。都只在至誠心。如來。諸佛如來。


佛如來。那陰施陽報禍福總無差。廣積那陰功盡忠盡孝便是好生涯。念經并奉佛功德尤無價。佛如來。人生捨此總是虛華也。諸佛如來。
和發善願。都只在至誠心。如來。諸佛如來。


佛如來。常言德勝不祥仁消萬禍。佛如來。常言德勝不祥仁消萬禍。佛如來。端的是禍福無門唯人所召也。諸佛如來。
和發善願。都只在至誠心。如來。諸佛如來。


佛如來。佛恩深廣海無涯。功德普濟河沙夙世今生惡業。洗心乞懺悔。便似美玉光瑩永無瑕。
和發善願。都只在至誠心。如來。諸佛如來。


普際遇太平世好光景都隨人願佛如來佛如來佛菩薩。佛菩薩佛菩薩。
和發善願。都只在至誠心。如來。諸佛如來。


佛如來。人人但能謹守王法。千災萬禍永不相加。修因念善無晝無夜。修因念善無晝無夜。佛如來。則見家門清吉身享亨嘉也。諸佛如來。
和發善願。都只在至誠心。如來。諸佛如來。


佛如來。遊魚上釣因吞餌。飛蛾為撲光。便似世人貪黷投性命。佛如來。端的是那王法不得已用也。諸佛如來。
和發善願。都只在至誠心。如來。諸佛如來。


佛如來。那俸那祿都是百姓膏脂。休要貪圖賄賂顛倒黑白任意非為。下民雖易虐上天實難欺佛如來。普願人人奉法無違也。諸佛如來。
和發善願都只在至誠心。如來。諸佛如來。


佛如來。莫道翻手為雲覆手為雨。佛如來莫道翻手為雲覆手為雨。佛如來。只看天道循環報應都在眼前也。諸佛如來。
和發善願。都只在至誠心。如來。諸佛如來。


佛如來。由來王法本無私。犯的必伏天誅。假使僥倖脫免。生不入囹圄。死必墮落畜生餓鬼塗。
和發善願。都只在至誠心。如來。諸佛如來。


稽首三界尊皈命十方無量佛佛如來佛如來佛菩薩。佛菩薩佛菩薩。
和發善願。都只在至誠心如來。諸佛如來。


佛如來。金剛般若累劫不壞。功德利濟三千大千。我今於此弘發誓願。我今於此弘發誓願。佛如來。永持此經濟度無邊也。諸佛如來。
和發善願都只在至誠心。如來。諸佛如來。


佛如來。此經普濟三塗苦。兼報四重恩。聞者見者悉發菩提心。佛如來。盡此一報身同生極樂國也。諸佛如來。
和發善願。都只在至誠心。如來。諸佛如來。


佛如來。那世人為何壽考又康寧。盡世脩行奉佛得此金剛堅固不壞身。究竟到彼岸只因稱佛名。佛如來。願開微密廣為眾生說也諸佛如來。
和發善願。都只在至誠心。如來。諸佛如來。


佛如來。佛說的無上甚深微妙法。佛如來。端的是百千萬劫難遭遇。佛如來。何幸今生得受持悉解無量真實義也。諸佛如來。
和發善願。都只在至誠心。如來。諸佛如來。


佛如來。此經盡是真實義。解者佛與我齊。廣為眾生演說。悉令得成佛。功德利濟永世福無涯。
和發善願。都只在至誠心。如來。諸佛如來。


普際遇太平世好光景都隨人願佛如來。佛如來佛菩薩。佛菩薩佛菩薩。
和發善願。都只在至誠心。如來。諸佛如來。


佛如來。那世人何幸生今日。正遇着那盛世榮華。遭逢盛世真難得。遭逢盛世真難得。佛如來。今生良遇都是前緣也。諸佛如來。
和發善願。都只在至誠心。如來。諸佛如來。


佛如來。那生前修果修因。何幸得為人。從來三惡人世多難免。佛如來。今生裏為人都是修種來也諸佛如來。
和發善願。都只在至誠心。如來。諸佛如來。


佛如來。誰知道三乘大藏浩無垠。誰知道那凡夫不憂生死不具信根。似這等縱有佛經難得見。佛如來。經即是佛佛即是經也。諸佛如來。
和發善願都只在至誠心。如來。諸佛如來。


佛如來。那學道也只在明心見性。佛如來。那學道也只在明心見性。佛如來。未能去妄還真可是那學道難也。諸佛如來。
和發善願。都只在至誠心。如來。諸佛如來。


佛如來。世人修道莫因循。要知果報輪迴。在世不能修道。空過了青春。便如入那寶山空手回。諸佛如來。
和發善願。都只在至誠心。如來。諸佛如來。


普際遇太平世好光景都隨人願佛如來。佛如來佛菩薩。佛菩薩佛菩薩。
和發善願。都只在至誠心。如來。諸佛如來。


佛如來。人身難得盛世難遇。佛經難覩妙法難聞。既得為人又生盛世。既覩佛經又聞妙法。佛如來。這都是那前世修來也。諸佛如來。
和發善願。都只在至誠心。如來。諸佛如來。


佛如來。欲求至寶須涉海。求道用堅心。若還執滯退轉不前徃。佛如來。便似入海無獲求道無成也。諸佛如來。
和發善願。都只在至誠心。如來。諸佛如來。


佛如來。那人生在世若不早脩持。便是不聞妙法如入那寶山空手歸。自作還自受悔恨更難追。佛如來。普勸世人早早修行也。諸佛如來。
和發善願。都只在至誠心。如來。諸佛如來。


佛如來。普願四海人人得聞正法。佛如來。普願四海人人得聞正法。佛如來。便似飢者得食以飽寒者得衣以溫也。諸佛如來。
和發善願。都只在至誠心。如來。諸佛如來。


佛如來。登高直要到須彌。學道須造淵微。步步望探高頂從此獲超躋。便似入海載將百寶歸。
和發善願。都只在至誠心。如來。諸佛如來。


普際遇太平世好光景都隨人願佛如來。佛如來佛菩薩。佛菩薩佛菩薩。
和發善願。都只在至誠心。如來。諸佛如來。


佛如來。願如來大發慈悲念。解釋一切煩惱冤牽。慈雲法雨十方周徧。慈雲法雨十方周徧。佛如來。則見寶地湧出金蓮也。諸佛如來。
和發善願。都只在至誠心。如來。諸佛如來。


佛如來。普願大展神通力。功德等須彌。三災八難一切咸消釋。佛如來。則見四生六道共脫輪迴也諸佛如來。
和發善願。都只在至誠心。如來。諸佛如來。


佛如來。願在在處處弘開方便門。與那一切眾生消災滅障普作良因。濟渴施甘露。憐飢飫寶飱。佛如來。普天率土仰。荷慈恩也。諸佛如來。
和發善願。都只在至誠心。如來。諸佛如來。


佛如來。普願慈恩廣布際天極地。佛如來。普願慈恩廣布際天極地。佛如來。更願功德弘施一切咸獲超濟也。諸佛如來。
和發善願。都只在至誠心。如來。諸佛如來。


佛如來。普願如來闡教宗。功德濟度無窮。一切含靈蠢動。胎卵與濕化。有想無想咸超大覺中。
和發善願。都只在至誠心。如來。諸佛如來。


普際遇太平世好光景都隨人願佛如來。佛如來佛菩薩。佛菩薩佛菩薩。
和發善願。都只在至誠心。如來。諸佛如來。


佛如來。敬願如來隨方化現。玉毫煥彩妙相虛圓。功超億劫濟度無邊。功超億劫濟度無邊。佛如來。一切眾生咸遇良緣也。諸佛如來。
和發善願。都只在至誠心。如來。諸佛如來。


佛如來。普願吉祥轉法輪。方便布慈仁。人人智慧具足無癡蠢。佛如來。則見生生世世同臻佛果也。諸佛如來。
和發善願。都只在至誠心。如來。諸佛如來。


佛如來。普願那佛教萬世永尊崇。則與乾坤共久日月同明利濟無窮四海悉皈依百神咸護擁。佛如來。國泰民安寶祚興隆也。諸佛如來。
和發善願。都只在至誠心。如來。諸佛如來。


佛如來。普願川嶽效靈百神恊順。佛如來。普願川嶽效靈百神恊順。佛如來。兀的是那千祥疊。應諸福畢臻也。諸佛如來。
和發善願。都只在至誠心。如來。諸佛如來。


佛如來。心中發念有天知。善惡報應相隨。人能皈依三寶心志永堅定。生生世世永不墮沉迷。
和發善願。都只在至誠心。如來。諸佛如來。


正遇着太平世好光景都隨人願佛如來佛如來佛菩薩。佛菩薩佛菩薩。
和發善願。都只在至誠心。如來。諸佛如來。


佛如來。祥雲捧日瑞靄燭天。轉法輪功德廣無邊。普天率土盡是歌聲。普天率土盡是歌聲。佛如來。普願四海壽考康寧也。諸佛如來。
和發善願。都只在至誠心。如來。諸佛如來。


佛如來。萬國咸寧四海清。時和歲屢登奇祥異瑞感格天人應。佛如來。普願佛日圓融天下同明也。諸佛如來。
和發善願。都只在至誠心。如來。諸佛如來。


佛如來。盡說諸天會上好良因。普修善作因果生生世世解脫沉淪。莫道那善惡眼前無報應。佛如來。皇天終不負了好心人也。諸佛如來。
和發善願。都只在至誠心。如來。諸佛如來。


佛如來。願佛慈悲廣大普作方便。佛如來。願佛慈悲廣大普作方便。佛如來。至心敬禮贊揚那箇福德無邊也。諸佛如來。
和發善願。都只在至誠心。如來。諸佛如來。


佛如來。河清海晏應昌期。皇天永祚鴻基。佛恩廣被華夷。盡忠孝豈弟。從此家家戶戶同樂雍熈。
和發善願。都只在至誠心。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那無聽無說意無窮。那鐵壁銀山一線通。何處是渠真聖諦。何處是渠真聖諦。佛如來。秋風昨夜到梧桐也。諸佛如來。
和這佛法。天地間永流通。如來。諸佛如來。


佛如來靈山會上舊家風。脫略從茲勢莫窮。誰向金斗峯前重漏泄。佛如來。那其間切莫將附子富天雄也。諸佛如來。
和這佛法。天地間永流通。如來。諸佛如來。


佛如來。那時節誰道親曾見佛來。又道着那雙眉束起便見笑顏開。絲毫無間隔古徃與今來。佛如來。天上人間孰可相陪也。諸佛如來。
和這佛法。天地間永流通。如來諸佛如來。


佛如來誰道至簡至易最尊最貴。佛如來。誰道千聖頂出不思議。佛如來。彈指圓成八萬門一超直入如來地也。諸佛如來。
和這佛法。天地間永流通。如來。諸佛如來。


佛如來。起眉毛示法王。分明對面露堂堂。好看徃古來今。阿耨池中水。從此流向人間潤八荒。
和這佛法天地間永流通。如來。諸佛如來。


好看那佛佛相傳法法相續歷劫浩無窮佛如來佛如來。佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那入息未甞居陰界。那出息何曾涉萬緣。好看漁笛一聲離南浦。好看漁笛一聲離南浦。佛菩薩。依舊蘆花深處眠也。諸佛菩薩。
和這佛法。天地間永流通。菩薩。諸佛菩薩。


佛菩薩。明明佛性等虛空。出現八門同。好看大道本來無改變。佛菩薩。變不變清涼須是犀牛扇也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道在眼曰見昨夜三更光掣電。誰道在耳曰聞如何昬聵滿乾坤。照破無塵根始坐空王殿。佛菩薩。那知鐘鼓夜齊開眾妙門也。諸佛菩薩。
和這佛法。天地間永流通。菩薩諸佛菩薩。


佛菩薩。誰道那道冠儒履釋袈裟。佛菩薩。好看他和會三家作一家。佛菩薩。忘却率陀天上路雙林端坐待龍華也。諸佛菩薩。
和這佛法。天地間永流通。菩薩。諸佛菩薩。


佛菩薩。湘南潭北影團團。面面簷楹風雨寒好看虛空突出。渾然無縫。從教千古萬古與人看。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那鐵鎚打碎黃金骨。那天地之間無一物。好看三千剎海夜澄澄。好看三千剎海夜澄澄。佛如來。不知誰入。那蒼龍窟也。諸佛如來。
和這佛法。天地間永流通。如來。諸佛如來。


佛如來。黃金殿上顯全機。爭似揚眉瞬目時。好看三度爪牙親弄處。佛如來。河清海晏正好立那太平基也。諸佛如來。
和這佛法。天地間永流通。如來。諸佛如來。


佛如來。誰道佛體本無為迷情妄分別。誰又道法身等虛空何曾有生滅。有緣佛出世無緣佛入滅。佛如來。處處化眾生猶如水中月也。諸佛如來。
和這佛法。天地間永流通。如來諸佛如來。


佛如來。誰道那前面是瑠璃真珠。佛如來。誰道那後面是瑪瑙珊瑚。佛如來。且看左邊是觀音勢至右邊是普賢文殊也諸佛如來。
和這佛法。天地間永流通。如來。諸佛如來。


佛如來。雲犀翫月燦含暉。木馬遊春駿不羈。好看心超曠劫。猛力破重圍。莫道寒山忘却路拾得相將携手歸。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩諸佛菩薩。


佛菩薩。那菩提心發豈為難。只在那皈依一念間。好看法法相傳皆一揆。好看法法相傳皆一揆。佛菩薩。堂堂寶相等若金山也。諸佛菩薩。
和這佛法。天地間永流通菩薩。諸佛菩薩。


佛菩薩。大地收歸掌握間。鉢盂擎起有何難。誰道箇中消息憑誰委。佛菩薩。到底秋雲秋夜一般寒也。諸佛菩薩。
和這佛法天地間永流通。菩薩。諸佛菩薩。


佛菩薩。從來道大根大器大熏修。從此去瞥轉機輪便須向上求。好看着億萬斯年惟一佛。佛菩薩。那雪山元不隔龍樓也。諸佛菩薩。
和這佛法。天地間永流通。菩薩諸佛菩薩。


佛菩薩。且莫道初祖安心在少林。佛菩薩。且莫道不傳經教但傳心。佛菩薩。後人若悟真如性密印由來妙理深也。諸佛菩薩。
和這佛法。天地間永流通。菩薩諸佛菩薩。


佛菩薩休向空中求鳥跡。水底覔魚蹤直教片語當機。逈出青霄外。任爾萬仞峯頭險處行。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來那雲在青天水在。眼光隨指落深坑。好看溪華不耐風霜苦。好看溪華不耐風霜苦。佛如來。說甚深深那海底行也諸佛如來。
和這佛法。天地間永流通。如來。諸佛如來。


佛如來。芥納須彌特地疑琴書拋下叩禪扉。誰知萬卷難藏處佛如來。瞥轉神機那桂和根得歸也諸佛如來。
和這佛法。天地間永流通。如來。諸佛如來。


佛如來。誰道放開日月明把定乾坤黑。那其間一劄不回頭滿地生荊。龍宮海藏本來多石火電光原自急佛如來紫霄峯下墨池邊八駿如風追不及也。諸佛如來。
和這佛法天地間永流通。如來諸佛如來。


佛如來。休道是惡無相貌善無形。佛如來。由來皆自心田長養成。佛如來。不動鋒鋩輕剔破菩提煩惱等空平也。諸佛如來。
和這佛法天地間永流通。如來諸佛如來。


佛如來。風和日暖正春濃。栁色如金花影重好看一入桃源昔時舊遊處如今一層峯鎻一層峯。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩。
和這佛法天地間永流通。菩薩諸佛菩薩。


佛菩薩那春天月下一聲蛙便撞破虛空。共一家。莫道正與麼時誰會得。莫道正與麼時誰會得。佛菩薩。嶺頭脚痛有玄沙也。諸佛菩薩。
和這佛法。天地間永流通。菩薩諸佛菩薩。


佛菩薩。且莫貪觀天上月。忘却手中珠。畢竟俱空如是復如是。佛菩薩。不因樵子徑爭到葛洪居也。諸佛菩薩。
和這佛法。天地間永流通。菩薩。諸佛菩薩。


佛菩薩。心非佛法法非心剎海本來深。且体道莫於言上覓尤忌意中尋疾焰過風旨思量海嶽沉。佛菩薩祇陀親舍樹長者布黃金也。諸佛菩薩。
和這佛法。天地間永流通菩薩諸佛菩薩。


佛菩薩。每日間勞勞世務逐浮沉。佛菩薩誰識那一性澄明亘古今佛菩薩。目擊道存無阻隔何須見面始知心也。諸佛菩薩。
和這佛法。天地間永流通。菩薩諸佛菩薩。


佛菩薩。懸崖撒手任縱橫。大地虛空自坦平。誰道照壑輝巖。不須還借月。看看堂首別有一簾明。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。想默坐堂堂虛隱几。那心源不動澄如水。好聽一聲霹靂頂門開。好聽一聲霹靂頂門開。佛如來。喚起那從前自家底也諸佛如來。
和這佛法。天地間永流通。如來。諸佛如來。


佛如來。萬木千華欲向榮。臥龍猶未出滄溟。好看彤雲彩霧呈嘉瑞。佛如來。只有那南山依舊一色青也。諸佛如來。
和這佛法。天地間永流通。如來。諸佛如來。


佛如來。只聽那溪聲便是廣長舌。只看那山色青青便是清淨身。好看那夜來八萬四千偈。佛如來。他日如何舉似人也諸佛如來。
和這佛法。天地間永流通。如來。諸佛如來。


佛如來。本來處大道體寬無不在。佛如來。濟度時不拘動植與蜚潜。佛如來。行觀坐看了無礙色見聲求心自厭也。諸佛如來。
和這佛法。天地間永流通。如來。諸佛如來。


佛如來。手握乾坤殺活機。縱橫施設在臨時。誰道玉堂金闕。兔馬非龍象任取大用堂堂總不知。
和這佛法。天地間永流通。如來。諸佛如來。


好看。那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。正是一法纔通法法周。那縱橫妙用更何求。好看青蛇出匣妖魔伏。好看青蛇出匣妖魔伏。佛菩薩。碧眼胡僧笑點頭也。諸佛菩薩。
和這佛法。天地間永流通菩薩。諸佛菩薩。


佛菩薩。覺空空覺空空覺。覺覺空空空亦空。欲識覺空無盡好消息。佛菩薩。那都盧只在此間中也。諸佛菩薩。
和這佛法。天地間永流通。菩薩。諸佛菩薩。


佛菩薩。好看那青天白日常清淨。誰知道那不變不動無減亦無增。蕩蕩渾無礙了了自空明。佛菩薩。頭頭上顯物物上呈也。諸佛菩薩。
和這佛法。天地間永流通。菩薩。諸佛菩薩。


佛菩薩。也莫道我心無着於萬物。佛菩薩。也莫道萬物不離於我身。佛菩薩。鐵牛不怕獅子吼華鳥空教見木人也。諸佛菩薩。
和這佛法。天地間永流通。菩薩。諸佛菩薩。


佛菩薩。木人本體自無情。花鳥逢人亦不驚。畢竟心境不空。本來無住着。菩提種種何慮道難成。
和這佛法。天地間永流通。菩薩。諸佛菩薩。


