永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。心本鏡明鑑無礙。廓然瑩徹周沙界。只見萬象森羅影現中。只見萬象森羅影現中。佛如來。一顆圓光非有內外也。諸佛如來。
和這佛法。天地間永流通。如來。諸佛如來。


佛如來。莫道萬機不可測。千眼也難窺。自非頓消情量脫落那根塵。佛如來。誰解圓裹十虛徧入三際也。諸佛如來。
和這佛法。天地間永流通。如來。諸佛如來。


佛如來。莫道千了萬了身空物空。端的那箇是我本性海底一輪日紅。直下領不過快意着加功。佛如來。密作用時聖凡莫測實究竟處水泄不通也。諸佛如來。
和這佛法。天地間永流通。如來。諸佛如來。


佛如來。莫道箇中單單只有一念。佛如來。看看與那一念悉已潜蹤。佛如來。無影樹頭撑夜月不萌枝上動春風也。諸佛如來。
和這佛法。天地間永流通。如來。諸佛如來。


佛如來。以慈為護非南北。以護為慈自西東。莫道向背悉無。一切絕羅籠鳳凰池上玉簫奏聲在天涯杳靄中。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那妙圓金地絕纖塵。那到者當觀無相真。莫道玄門難近向。莫道玄門難近向。佛菩薩。舉頭便是那箇中人也。諸佛菩薩。
和這佛法。天地間永流通。菩薩。諸佛菩薩。


佛菩薩。雲重重又水重重。信步何曾到九峯。正是遠涉若還言不易。佛菩薩。由來是主人只在半途中也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道無外而容無礙而冲。莫道門墻岸岸關鎻重重。酒酣常臥客飯飽更頹儂。佛菩薩。突出虛空風摶妙翅踏翻滄海雷送遊龍也。諸佛菩薩。
和這佛法。天地間永流通。菩薩。諸佛菩薩。


佛菩薩。由來山潤石含玉林秀淵藏珠。佛菩薩。正是情窮意難極珠玉兩交輝。佛菩薩。因甚當頭蹉過路遙知馬力歲久見人心也。諸佛菩薩。
和這佛法。天地間永流通。菩薩。諸佛菩薩。


佛菩薩。正是一水吞空遠。三峯峭壁嶤。見得鐵蛇橫古路。彩鳳舞丹霄。休言鵓鳩樹上啼更有猛虎巖前嘯。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。莫道呼即易遣即難。那互換機鋒子細看。縱爾劫石固來猶可壞。縱爾劫石固來猶可壞。佛如來。滄溟深處立須乾也。諸佛如來。
和這佛法。天地間永流通。如來。諸佛如來。


佛如來。布鼓當軒為擊來。臥龍驚起出巖隈千峯萬嶂秀色憑誰寫。佛如來。好看那一帶澄江古鏡開也。諸佛如來。
和這佛法。天地間永流通。如來。諸佛如來。


佛如來。由來相見不虛圖分明付與渠。直須是汝醉我扶起我倒起相扶。交互為主賔相將入天府。佛如來。高歌大笑九衢裏天上人間我唯爾也。諸佛如來。
和這佛法。天地間永流通。如來。諸佛如來。


佛如來。好看那樹鳴條浩浩風。佛如來。正是那雨雲反覆在其中。佛如來。只見千波萬浪驚天地。到海方知信不通也。諸佛如來。
和這佛法。天地間永流通。如來。諸佛如來。


佛如來。明明赫日照光中。忽地轟然一霹靂。好看禹門浪急只為那風高。那無限錦鱗咸點額。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。金剛寶劒最威雄。一震能摧萬仞峯。直是徧地乾坤皆失色。直是徧地乾坤皆失色。佛菩薩。那須彌倒插半空中也。諸佛菩薩。
和這佛法。天地間永流通。菩薩。諸佛菩薩。


佛菩薩。獰龍出水虎離山。四起風旋萬頃煙。若人能具阿那律正眼。佛菩薩。橫身三界又見背摩天也。諸佛菩薩。
和這佛法。天地間永流通。菩薩。諸佛菩薩。


佛菩薩。試問人間有底忙。好將春事報春光且饒日日花前醉。一季都來九十常。驪珠逢大賈撥動有餘光。佛菩薩。無煩高價堪笑幾場也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道大冶烹金忽雷驚春。佛菩薩。誰道草木發秀光輝日新。佛菩薩。直看不費纖毫力信手獲得天麒麟也。諸佛菩薩。
和這佛法。天地間永流通。菩薩。諸佛菩薩。


佛菩薩。試問誰能闡佛宗。三玄三要絕孤蹤只見白雲消散依舊青山在。明月正照蘆花對蓼紅。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩。
和這佛法。天地間永流通。如來。諸佛如來。


佛如來。那彎彎新月聚三星誰信那心王本自寧。堪笑世間白老堪笑世間白老。佛如來。夜深呼喚強惺惺也。諸佛如來。
和這佛法。天地間永流通如來。諸佛如來。


佛如來。妙峯孤頂偏肥膩天產靈苗不觸地只見翠葉無風常自搖。佛如來正是那清香肯逐春光媚也。諸佛如來。
和這佛法。天地間永流通。如來。諸佛如來。


佛如來。便似峭峙萬重關於中含寶月。又似那朗月當空掛冰輪不自寒。清貧唯我適衣食隨豐儉。佛如來。頭頭物物顯用最親也。諸佛如來。
和這佛法。天地間永流通。如來。諸佛如來。


佛如來。只見那金鷄抱子歸霄漢。佛如來。又見那玉兔懷胎入紫微佛如來。那金果早朝猿摘去玉花晚後鳳來也。諸佛如來。
和這佛法。天地間永流通。如來。諸佛如來。


佛如來。直似金蟾初出海何處不分明。大海本無邊際。難宿世間人。要知有錫降龍虎更覩無心伏鬼神。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那日午煙凝山突兀。那夜央天淡月蟬姢。莫道混然寂照寒宵永。莫道混然寂照寒宵永。佛菩薩明暗圓融總在那未形前也。諸佛菩薩。
和這佛法。天地間永流通。菩薩。諸佛菩薩。


佛菩薩。夜明簾外月朦朧。騎象翻身擊寶鍾直是洪韻上騰三界外。佛菩薩。那聾夫寂寂何事睡猶濃也諸佛菩薩。
和這佛法。天地間永流通。菩薩。諸佛菩薩。


佛菩薩。誰道龍行虎步盤裏明珠。誰又道一輪印出寒潭影萬象齊分佛道輝。物物皆勞力頭頭不用機。佛菩薩。好看白雲常淡泞管教碧落自清虛也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道一輪當宇宙處處總光融。佛菩薩。誰道千年水雪上靈枝萬古春。佛菩薩。若人會得箇中意滿目青山起白雲也。諸佛菩薩。
和這佛法。天地間永流通。菩薩。諸佛菩薩。


佛菩薩。誰能一念周沙界。日用萬般同。須是湛然寂靜。明暗色皆空。要識那法法非異心心亦自通。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。莫道清風凜凜霜天曉。休看杲日朦朧海面暉。且向自身明見地。且向自身明見地。佛如來。急須展翼順那風飛也。諸佛如來。
和這佛法。天地間永流通。如來。諸佛如來。


佛如來。昨夜銀蟾跨箕尾。驀然一陣天風起。好看捲盡千重萬重雲。佛如來。那碧空寂寂凝如水也。諸佛如來。
和這佛法。天地間永流通。如來。諸佛如來。


佛如來。但知河裏行船岸上走馬。殊不知移花兼蝶至買石得雲饒。雖然是如此睡惺方識妙。佛如來。金不避紅爐玉豈畏人琱也。諸佛如來。
和這佛法。天地間永流通。如來。諸佛如來。


佛如來。誰道那妙湛圓明第一機。佛如來。誰道那降生成道涅槃時。佛如來。迦維摩竭雙林樹認着元來不是伊也。諸佛如來。
和這佛法。天地間永流通。如來。諸佛如來。


佛如來。休道過了機關外。透出羅籠表。誰知神通妙用。自在得縱橫。任爾九曲黃河徹底清三千年度誠希有。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。天上有星皆拱北。人間無水不朝東。休道放去收來聖凡罔測。休道放去收來聖凡罔測。佛菩薩。那隔不隔奚關命脉也。諸佛菩薩。
和這佛法。天地間永流通。菩薩。諸佛菩薩。


佛菩薩。啐啄之機不謬傳。明明寶鑑正當軒。直是萬緣喪盡泥中土。佛菩薩。那時節四海澄清月在天也。諸佛菩薩。
和這佛法。天地間永流通。菩薩。諸佛菩薩。


佛菩薩。正是山河無隔礙光明處處佳。便似那碧玉點破琉璃色滿目紅塵不見沙。寶天雲澹澹銀河滉碧波。佛菩薩。明照洞然無相宅金門不覩玉樓家也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道流光雖徧閫內不周。佛菩薩。只見綠水騰波青山秀色。佛菩薩。更有清風來不盡姢姢皓月照無私也。諸佛菩薩。
和這佛法。天地間永流通。菩薩。諸佛菩薩。


佛菩薩。一點靈明亦不收。昭然何用更凝眸。最是箇中消息畢竟應難會。誰道只見虛空暗點頭。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那七處徵心欵便成。那推窮尋逐案分明。莫道秖緣底裏難防備。莫道秖緣底裏難防備。佛如來。撥正乾坤便見太平也。諸佛如來。
和這佛法。天地間永流通。如來。諸佛如來。


佛如來。全象全牛翳不殊。從來作者共名模。如今若要會見瞿曇老。佛如來。好看那剎剎塵塵在半途也。諸佛如來。
和這佛法。天地間永流通。如來。諸佛如來。


佛如來。莫道色空明暗不與相知。便只似那行到水窮處坐看雲起時。虛空成畔岸一山隔一溪。佛如來。還還更還還閑人在天地也。諸佛如來。
和這佛法。天地間永流通。如來。諸佛如來。


佛如來。直是毛吞巨海芥納須彌。佛如來。誰道乾坤大地直下同歸。佛如來。一氣不言含有象萬靈何處謝無私也。諸佛如來。
和這佛法。天地間永流通。如來。諸佛如來。


佛如來。若能轉物即如來。春暖山花處處開莫道等閑突出。一雙窮相手。那曾容易舞三臺。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那雨色和煙匝四維。那眼皮未綻若為窺。直須等閑覷破金剛際。直須等閑覷破金剛際。佛菩薩。那坦蕩無因役路岐也。諸佛菩薩。
和這佛法。天地間永流通。菩薩。諸佛菩薩。


佛菩薩。雨洗淡紅桃蕚嫰。風搖淺碧栁絲輕正是白雲影裏怪石露。佛菩薩。還看綠水光中古木清也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道見聞不及江山滿目。直須是那不覩纖毫花紅栁綠悠悠天際雲無心任出沒。佛菩薩。江海滔滔何盈何縮也。諸佛菩薩。
和這佛法。天地間永流通。菩薩。諸佛菩薩。


佛菩薩。便似那明鏡當臺照不差。佛菩薩。直是那短長好醜盡歸家。佛菩薩。山河大地渾如故不妨隨處翫煙霞也。諸佛菩薩。
和這佛法。天地間永流通。菩薩。諸佛菩薩。


佛菩薩。黃花漠漠竹珊珊。嶺南地暖塞北寒莫道遊人去後一向無消息。更又留得溪山隨意看。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通如來。諸佛如來。


佛如來。那荷葉團團如鏡那菱角尖尖似錐。好看那風吹栁絮毛毬走。好看那風吹栁絮毛毬走。佛如來。更覩雨打梨花蛺蝶飛也。諸佛如來。
和這佛法。天地間永流通。如來。諸佛如來。


佛如來。不分內外與中間。纔落思惟入魔境莫道大丈夫兒不自欺。佛如來。看看翻身坐斷毘盧頂也。諸佛如來。
和這佛法。天地間永流通。如來。諸佛如來。


佛如來。為問如來本起因擬將酬處喪天真。正是標圓已陷無明穽謂覺難逃有漏塵。太阿那敢觸古鏡若為親。佛如來。未能言外超方便盡是華胥夢裏人也。諸佛如來。
和這佛法。天地間永流通。如來。諸佛如來。


佛如來。正是枯樹雲充葉凋梅雪作花。佛如來。便似擊桐成木響蘸雪喫冬。佛如來。一色長天秋似水齊飛孤鶩與丹霞也。諸佛如來。
和這佛法。天地間永流通。如來。諸佛如來。


佛如來。無邊無際休斟酌。潮去潮來本自平。莫道清濁淺深。甘鹹并苦淡由來一般滋味逈分明。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那單複圓脩啟辨音。那沉沉覺海正淵深。莫道諸輪指體還迷體。莫道諸輪指體還迷體。佛菩薩。正是三觀惟心又覓心也。諸佛菩薩。
和這佛法。天地間永流通。菩薩。諸佛菩薩。


佛菩薩。翫月靈犀蟲禦木。求珠罔象芥投鍼直須寄言并法不隨者。佛菩薩。難免空花翳幻林也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道威德由來幾種修。未能直捷世尊酬。誰悟得三重妙觀爐中雪萬種奇功水上漚。夜氣沉深雪曙光暎玉樓。佛菩薩。無人為向靈山道那事如何着意求也。諸佛菩薩。
和這佛法。天地間永流通。菩薩。諸佛菩薩。


佛菩薩。誰悟得千般幻妄元依覺。佛菩薩。誰又解萬種修持總滯能。佛菩薩。莫道石虎空中吞皓月波斯夜半嚼寒冰也。諸佛菩薩。
和這佛法。天地間永流通。菩薩。諸佛菩薩。


佛菩薩。三際斷時凡聖盡。十身圓處剎塵周体道無私應物各自隨高下。看看抹過僧祇大劫脩。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那清淨本然法界遍那山河大地一一現。直須性覺必明認影明。直須性覺必明認影明。佛如來。眼耳便隨聲色轉也。諸佛如來。
和這佛法。天地間永流通。如來。諸佛如來。


佛如來。有相有求皆是妄。無形無相墮偏枯。由來堂堂密密何曾閒佛如來。只見一道寒光爍太虛也。諸佛如來。
和這佛法。天地間永流通。如來。諸佛如來。


佛如來。罔知覺性離生滅。縱悟無生覺未圓。休道花亂長空三惑起浪翻平地五宗傳。鑛裏金功在月外見雲行。佛如來。何似橫身聲色裏從來千聖不同也。諸佛如來。
和這佛法。天地間永流通。如來。諸佛如來。


佛如來。誰道那覺心迷悟若為通。佛如來。休道那淨業那能奪至功。佛如來。能所頓消何相遣妄真俱盡豈情融也。諸佛如來。
和這佛法。天地間永流通。如來。諸佛如來。


佛如來。無空作境空猶在。有我談玄我未窮誰向古鏡邊廂頻頻閑照影。只見山重重那水又重重。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那輪迴幾種問來端。那至理如何可自瞞。好看一點清源常滴瀝。好看一點清源常滴瀝。佛菩薩。千尋欲海政爾瀰漫也。諸佛菩薩。
和這佛法。天地間永流通。菩薩。諸佛菩薩。


佛菩薩。休將二障論深淺。枉對羣迷說易難。莫道圓滿覺心皆已證。佛菩薩。擬思量處恰又不相干也。諸佛菩薩。
和這佛法。天地間永流通。菩薩。諸佛菩薩。


佛菩薩。直是以賢以善標為首。最後當機欲播揚。那時節道樹不栽圓果熟靈根未種覺花香。修證謾論真假虛空難較短長。佛菩薩。脫略語言文字外須知別有好商量也。諸佛菩薩。
和這佛法。天地間永流通。菩薩。諸佛菩薩。


佛菩薩。休道那他人住處我不住。佛菩薩。休道那他人行處我不行。佛菩薩。不是與人難共住直須緇素要分明也。諸佛菩薩。
和這佛法。天地間永流通。菩薩。諸佛菩薩。


佛菩薩。暎林暎日一般紅。吹落吹開總是風可惜眾采擷芳。人人皆不見看看一時分付與遊蜂。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那仁人見的即為仁那智人見的即為智。休道寒時向火熱乘涼。更看健即經行困打睡。佛如來。仰面看天開口取氣也。諸佛如來。
和這佛法天地間永流通。如來諸佛如來。


佛如來。水出崐崘山起雲。釣夫樵父昧來因。休道只知洪浪巖巒闊。佛如來。誰肯拋這絲綸棄那斧斤也。諸佛如來。
和這佛法。天地間永流通。如來。諸佛如來。


佛如來。便似千人萬人射一鴈箇箇手親并眼辨。若教刮地西風鴈影高可憐發盡絃中箭。武士仰面看弓似月團圓。佛如來。飛星一點天邊去羽翼離披落眼前也。諸佛如來。
和這佛法。天地間永流通。如來。諸佛如來。


佛如來。莫道入林不動草。入水不動波。佛如來。莫道鑊湯無冷處合眼跳黃河。佛如來。誰知渠獨坐夕陽西照青山多也。諸佛如來。
和這佛法。天地間永流通。如來。諸佛如來。


佛如來。便似一金成萬器。皆由巧匠置。休道聖聖賢賢未到毘耶城安得人人都說那不二。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。過去現在未來心。簸土揚塵無處尋。直須坐臥經行無不是。直須坐臥經行無不是。佛菩薩。承當直下何用沉吟也。諸佛菩薩。
和這佛法。天地間永流通。菩薩。諸佛菩薩。


佛菩薩。過去一念應難識收綸罷釣秋江碧。莫遣扁舟古岸恣閑眠。佛菩薩。好看明月蘆花深深的穩密也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道那現在的心不可得法王家法存今昔。誰道是那猛臣猛將定封疆說甚隋珠并趙璧。要識未來心畢竟無從得。佛菩薩。石含玉潤地擎山惟正方知聖可測也。諸佛菩薩。
和這佛法。天地間永流通。菩薩。諸佛菩薩。


佛菩薩。誰識那無邊剎海虛明鏡。佛菩薩。直是那積劫埋塵光未虧。佛菩薩。肯把幻緣滋幻影須將真智起真也。諸佛菩薩。
和這佛法。天地間永流通。菩薩。諸佛菩薩。


佛菩薩。色見聲求總不妨。百花影裏繡鴛鴦。好看鴛鴦繡出識得金針後。一任風吹滿袖香。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩。
和這佛法。天地間永流通。如來。諸佛如來。


佛如來。那雲自高飛水自流。那海天空闊漾孤舟。莫道夜深不向蘆灣宿。莫道夜深不向蘆灣宿。佛如來。逈出中間與那兩頭也。諸佛如來。
和這佛法。天地間永流通。如來。諸佛如來。


佛如來。畢鉢巖花曉帶春。香風時結鷲峯層須知玉像自有缾中塔。佛如來。看看別有輝天照地燈也。諸佛如來。
和這佛法。天地間永流通。如來。諸佛如來。


佛如來。誰道白雲無根清風何色。誰道是散乾蓋自非心持坤輿偏有力。洞千古淵源造萬象模則。佛如來。處處普賢頭頭彌勒也。諸佛如來。
和這佛法。天地間永流通。如來。諸佛如來。


佛如來。正是孤峯逈秀不掛煙蘿。佛如來。莫道片月橫空白雲自異。佛如來。更看雨滋三草秀片玉本來輝也。諸佛如來。
和這佛法。天地間永流通。如來。諸佛如來。


佛如來。誰能演出大藏教。言端語亦端。莫道亘古亘今。兩頭都坐斷。看看一劒倚天寒。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。誰解撞破虛空七八片。直須逆開金鎻兩三重。從茲轉身直入青霄外。從茲轉身直入青霄外。佛菩薩。多少行人覓那路踪也。諸佛菩薩。
和這佛法。天地間永流通。菩薩。諸佛菩薩。


佛菩薩。好將真法供如來。花在幽巖險處開。直是一夜狂風吹欲盡。佛菩薩。誰人知那落英無數點莓苔也。諸佛菩薩。
和這佛法。天地間永流通。菩薩諸佛菩薩。


佛菩薩。誰道揭石從來義不同。洪波深處逞神通。誰知道那高標不立蘆花岸。隊隊雙雙趂曉風。一拂天關轉一趯地軸翻。佛菩薩。只因不識圓陀義空捨前山過後山也。諸佛菩薩。
和這佛法。天地間永流通。菩薩。諸佛菩薩。


佛菩薩。誰見得靈光滿目簇山河。佛菩薩。最是那幻境之中物像多。佛菩薩。體妙已知緣不得執情還被境消磨也。諸佛菩薩。
和這佛法。天地間永流通。菩薩。諸佛菩薩。


佛菩薩。色空空色色空空。關却玄關路不通好看劫火炎炎洞然毫末盡看看青山依舊白雲中。
和這佛法。天地間永流通。菩薩諸佛菩薩。


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩。
和這佛法。天地間永流通。如來。諸佛如來。


佛如來。那漫漫大地盈尺雪。那湖江一片難分別。只見漁父披簑月下歸。只見漁父披簑月下歸。佛如來。誰道那夜路人行絕也。諸佛如來。
和這佛法。天地間永流通。如來。諸佛如來。


佛如來。起模畫樣弄精魂。拂跡除蹤更見人好看行到水窮山盡處。佛如來。正是那滿天雲散月華明也。諸佛如來。
和這佛法。天地間永流通。如來。諸佛如來。


佛如來。誰說那道木空虛靡盈字原心印無形。誰又說那妙運天輪地軸密羅武緯文經放開又捏聚。獨立更周行。佛如來。機發玄樞青天激電眼舍紫光白日見星也。諸佛如來。
和這佛法。天地間永流通。如來。諸佛如來。


佛如來。只聽得一曲兩曲深夜彈。佛如來。只聽得松風和雨過前山。佛如來。可憐卞玉離荊岫誰是知音却取還也。諸佛如來。
和這佛法。天地間永流通。如來。諸佛如來。


佛如來。忽地晴天霹靂聲。禹門三級浪磅渹。好看幾多頭角盡化為龍去。秪剩得蝦蟹依前努眼睛。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。誰道法法本來法無法無非法。何於一法中有法有非法。誰又道本來付有法付了言無法。誰又道本來付有法付了言無法。佛菩薩。各各須自悟悟了無無法也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道非法亦非心。無心亦無法。說是心法時是法非心法。佛菩薩。心自本來心本心非有法有法有本心非心非本法也。諸佛菩薩。
和這佛法。天地間永流通。菩薩。諸佛菩薩。


佛菩薩。誰言通達本法心無法無非法。又言悟了同未。悟無心亦無法。無心無可得說得不名法。佛菩薩。若了心非心始解心心法也。諸佛菩薩。
和這佛法。天地間永流通。菩薩。諸佛菩薩。


佛菩薩。心同虛空界示等虛空法。佛菩薩。證得虛空時無是無非法佛菩薩。虛空無內外心法亦如此若了虛空故是達真如理也。諸佛菩薩。
和這佛法。天地間永流通。菩薩。諸佛菩薩。


佛菩薩。本來真理自無名。因名顯真理。誰能受得真實法。非真亦非偽。如何又道非偽亦非真。
和這佛法。天地間永流通。菩薩。諸佛菩薩。


