永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那乾峯平地生堆垜。那韶石因風起浪波。好看犀因翫月紋生角。好看犀因翫月紋生角。佛如來。更看象被雷驚花入牙也。諸佛如來。
和這佛法。天地間永流通。如來。諸佛如來。


佛如來。南北東西萬萬千。乾坤上下廣無邊。莫道相逢相見呵呵笑。佛如來。那屈指擡頭月半天也。諸佛如來。
和這佛法。天地間永流通。如來。諸佛如來。


佛如來。好看那透出毘盧頂上光。誰知那夜來星轉斗中藏。那禪家自來不掐天師訣。佛如來。也解交乾步踏罡也。諸佛如來。
和這佛法。天地間永流通。如來。諸佛如來。


佛如來。好看那鑿斷龍門透碧津。佛如來。好看那洪流驟雨豈停塵。佛如來。謫仙拏月沉江底。好看漁舟笑殺人也。諸佛如來。
和這佛法。天地間永流通。如來。諸佛如來。


佛如來。不立不收調最新。能歌何待繞梁塵。正是和風滿檻。千樹花尤盛。真箇不換乾坤總是春。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那是處三春花藥欄。那五湖禪客不須看。尋枝摘葉應難會。尋枝摘葉應難會。佛菩薩。牙爪分明仔細觀也。諸佛菩薩。
和這佛法。天地間永流通。菩薩。諸佛菩薩。


佛菩薩。清淨法身花藥欄。分明一點不相瞞。且道誰人得意春風裏。佛菩薩。正好時到階前仔細看也。諸佛菩薩。
和這佛法。天地間永流通。菩薩。諸佛菩薩。


佛菩薩。好看那金谷春光長滿眼。好看那紅藥花梢芬芬馥馥更爛熳。昨夜西風一陣寒徧地殘芳落何限。佛菩薩。王孫醉倒不知歸。猶向欄邊索金盞也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道韶陽機鋒迅雷霹靂。佛菩薩。誰道清淨法身喫飯不喫。佛菩薩。山河大地足充飢四海五湖輕一吸也。諸佛菩薩。
和這佛法。天地間永流通。菩薩。諸佛菩薩。


佛菩薩。西江一吸竟無痕。三世如來一口吞。不問鳳髓龍肝盡是香積飯。那萬人口裏甞過不須論。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那森羅萬象許崢嶸。那透脫無方礙眼睛。好看掃彼門庭誰有力。好看掃彼門庭誰有力。佛如來。那隱人胷次自成情也。諸佛如來。
和這佛法。天地間永流通。如來。諸佛如來。


佛如來。船橫野渡涵秋碧棹入蘆花照雪明。好看串錦老漁懷就市。佛如來。飄飄一葉來徃只在浪頭行也。諸佛如來。
和這佛法。天地間永流通。如來。諸佛如來。


佛如來。誰道域中無向背閫外有權衡。且休道那握土成金易變金作土難。向上機未識向下轉為艱。佛如來。通身是飯如何可飡也。諸佛如來。
和這佛法。天地間永流通。如來。諸佛如來。


佛如來。好看那九重視聽最為難。佛如來。好看那玉殿瓊樓瑞靄攢。佛如來。燮理正當賢相事輪王奚戴寶華冠也。諸佛如來。
和這佛法。天地間永流通。如來。諸佛如來。


佛如來。色身敗壞世常情。一點靈光到處晶。好看澗水如藍。山花渾似錦。法身清淨何處不分明。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那山花如錦水如藍。那雲在高峯月在潭。便似兩箇泥牛闘入海。便似兩箇泥牛闘入海。佛菩薩。行人脫袴便放杖頭檐也。諸佛菩薩。
和這佛法。天地間永流通。菩薩。諸佛菩薩。


佛菩薩。青青掩暎松蘿窟。脩竹超然物外情。好看脩竹不及喬松老風骨。佛菩薩。那法身向上一着更難尋也。諸佛菩薩。
和這佛法。天地間永流通。菩薩。諸佛菩薩。


佛菩薩。如何道是雲門一曲妙音聲。如何道是芭蕉葉上漏滴三更雨滿筵朱紫盡知音。好看那一句全題超佛祖。佛菩薩。逢人且住不得錯舉也。諸佛菩薩。
和這佛法。天地間永流通。菩薩諸佛菩薩。


佛菩薩。誰道隨流常出沒不滯徃來蹤。佛菩薩。誰道千車無異轍萬象目前分。佛菩薩。珠中信有火休向天邊問日輪也。諸佛菩薩。
和這佛法。天地間永流通。菩薩。諸佛菩薩。


佛菩薩。鳥飛雲外尋知己。魚躍潭中吐碧波誰道五湖四海客。又道三尺攪黃河。這箇便是那清淨法身麼。
和這佛法。天地間永流通菩薩諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。莫道大洋海底紅塵起。莫道須彌頂上水橫行。好看千江有水千江月。好看千江有水千江月。佛如來。那萬里孤舟萬里身也諸佛如來。
和這佛法天地間永流通。如來。諸佛如來。


佛如來。好看華嶽三峯小。黃河輥底流。誰道日向東上月西落。佛如來。丈夫自有衝天志休向他人行處遊也。諸佛如來。
和這佛法。天地間永流通。如來。諸佛如來。


佛如來。誰道千體萬體只是一體。誰又道那千源萬源只是一源無邊諸剎境自不隔毫端。佛如來。古今十世始終循環也。諸佛如來。
和這佛法。天地間永流通。如來。諸佛如來。


佛如來。誰道應物現形如水中月。佛如來。誰道應物現形如水中月。佛如來。好看清淨法身端的似那虛空也。諸佛如來。
和這佛法。天地間永流通。如來。諸佛如來。


佛如來。莫道龜魚不入水。陸地弄塵行。莫道空華陽燄。鸚鵡戀西秦。任取皮穿肉綻鵲噪又鴉鳴。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那紫金光聚照山河。那天上人間意氣多。正是文殊率領徒眾。正是文殊率領徒眾。佛菩薩。毘耶城裏去問維摩也。諸佛菩薩。
和這佛法。天地間永流通。菩薩。諸佛菩薩。


佛菩薩。坐臥曾經幾度春。半封苔蘚半邊雲。無稜無縫真箇難提掇。佛菩薩。空把那肝腸遍處說向人也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道大悲千手眼圓就未開光。好看筆下神通現更有靈蹤在上方。嶺頭功德就寶足永垂堂。佛菩薩。紅爐點雪直下無央也。諸佛菩薩。
和這佛法。天地間永流通。菩薩。諸佛菩薩。


佛菩薩。便似那酆城寶劒沈埋久。佛菩薩。只見那一道寒光射斗牛。佛菩薩。不是張華辨端的管教千古枉淹留也。諸佛菩薩。
和這佛法。天地間永流通。菩薩。諸佛菩薩。


佛菩薩。有眼共見耳共聞。妙圓通體鐵渾侖。誰道最初末後。句句皆非句。那萬里潮聲撼海門。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那廓周沙界聖神彰。那滿目文殊接誰談。言下不知開佛眼。言下不知開佛眼。佛如來回頭只見那翠山巖也。諸佛如來。
和這佛法。天地間永流通。如來。諸佛如來。


佛如來。前後三三是多少。大事光輝明皎皎。好看回頭不見解空人。佛如來。那滿目悠悠白雲臥荒草也。諸佛如來。
和這佛法。天地間永流通。如來。諸佛如來。


佛如來。莫道那毫髮不留儘自由。莫道那閫外乾坤廓落大方無外更優游。明明佛意昭昭百草頭。佛如來。一朝褫破狐疑網截斷煩惱愛河流。諸佛如來。
和這佛法。天地間永流通。如來。諸佛如來。


佛如來。莫道深山藏毒虎淺草露羣蛇。佛如來。莫道青松蓋不得黃葉豈能遮。佛如來。少年翫盡天邊月潦倒扶桒日又斜也。諸佛如來。
和這佛法。天地間永流通。如來。諸佛如來。


佛如來。橫胷抱腹藏龍種刻膽披肝觸鳳胎。莫道這箇嬰孩。世間容易得。直須知是出自痛腸來。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那耳聞的塵心頓息。那眼見的宛若昇天。面臨郛郭背靠林泉。面臨郛郭背靠林泉。佛菩薩。處處盡歌皇化何須演妙談玄也。諸佛菩薩。
和這佛法。天地間永流通。菩薩。諸佛菩薩。


佛菩薩。靈光一點絕纖埃。耀古騰今徧九垓莫道夢中喚省閣門開。佛菩薩。誰道無佛梵音從何來也。諸佛菩薩。
和這佛法。天地間永流通。菩薩。諸佛菩薩。


佛菩薩。好看那滿眼青山無寸樹。好看那悠悠綠水極目絕波瀾。凡聖既交羅如何絕徃還。佛菩薩。一塵親見光照慈顏也。諸佛菩薩。
和這佛法。天地間永流通。菩薩。諸佛菩薩。


佛菩薩。好看那密密堂堂早二三。佛菩薩。誰道那本來無物更何堪。佛菩薩。癡人見了生歡喜作者相逢滿面慚也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道一心為境界。本來非境非心。到那心境俱非。那非非亦泯。則見月白風清萬象森羅照清影。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那家山指出路非遙。那萬仞嵯峨插碧霄一片白雲橫谷口。一片白雲橫谷口。佛如來。幾多飛鳥盡迷巢也。諸佛如來。
和這佛法。天地間永流通。如來。諸佛如來。


佛如來。暑徃寒來春復秋。夕陽西去水東流好看茫茫宇宙渾如舊。佛如來。只見得野草閑花景自幽也。諸佛如來。
和這佛法。天地間永流通。如來。諸佛如來。


佛如來。誰道那四五百條花栁巷。又有那二三千處管絃樓縱然便有那一搭空田地佛如來不是栽花蹴氣毬也。諸佛如來。
和這佛法。天地間永流通。如來。諸佛如來。


佛如來。只見得百花叢裏鐙鞭過。佛如來。誰知道俊逸風流有許多。佛如來。未第儒生偷眼覷滿懷無柰舊愁何也。諸佛如來。
和這佛法。天地間永流通。如來。諸佛如來。


佛如來。好看出袖談今古。回顏獨皺眉。誰道對面難改團圓不可視。端的是那千佛不能思萬聖不能議。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩諸佛菩薩。


佛菩薩。那一箇兩箇百千萬。那屈指尋文數不辦。且教暫時放在暗前。且教暫時放在暗前。佛菩薩。明日與君重計筭也。諸佛菩薩。
和這佛法。天地間永流通。菩薩。諸佛菩薩。


佛菩薩。文殊問疾老毗耶。不二門開看作家莫道珉表粹中誰賞鑒。佛菩薩。若是到忘前失後莫咨嗟也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道言言言兮飄雨灑雪。也莫道默默默兮雷轟電掣。且看跨着大鵬翱翔藕穴佛菩薩等閑挨落那天邊月也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道那五十三人一縷穿。佛菩薩如看那小兒雖小膽如天。佛菩薩。茫茫煙水無重數買得風光不用錢也。諸佛菩薩。
和這佛法。天地間永流通。菩薩。諸佛菩薩。


佛菩薩。問處分明答處端還同雙劒倚天寒誰道千樓萬閣一自門開後好看滿目慚惶無處安。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那因果雙行孰共知。那茫茫四海路多歧。若教擡頭拶出初生月。若教擡頭拶出初生月。佛如來。便似張生畫翠眉也。諸佛如來。
和這佛法。天地間永流通。如來。諸佛如來。


佛如來。誰道春來花自開。朱顏安在哉莫道可惜滿園桃李色。佛如來。千蹊萬徑不入鏡中來也。諸佛如來。
和這佛法。天地間永流通。如來。諸佛如來。


佛如來。誰道得入門來又在門外。誰道說向人人那人人都不會。瑟瑟響松風蕭蕭冷雨檜。佛如來。獅子咬人韓盧逐塊也。諸佛如來。
和這佛法。天地間永流通。如來。諸佛如來。


佛如來。莫道十月清霜重臨風徹骨寒。佛如來。莫道苦無棲泊處擺手出長安。佛如來。從此不消三拜勘破了鶴唳空林竹滿山也諸佛如來。
和這佛法。天地間永流通。如來。諸佛如來。


佛如來。養成羽翼鳳凰兒。老觀門下偶差池。莫道身居冷地。忽然思舊債。却來別處討便宜。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。莫道一不做二不休。那賔主互換有來由。焦甎打着連底凍。焦甎打着連底凍佛菩薩。赤眼撞着火柴頭也。諸佛菩薩。
和這佛法。天地間永流通。菩薩。諸佛菩薩。


佛菩薩。句裏呈機劈面來。爍迦羅眼絕纖埃好看東西南北門相對。佛菩薩。那世上無限輪槌擊不開也。諸佛菩薩。
和這佛法。天地間永流通。菩薩。諸佛菩薩。


佛菩薩。好看那袖裏金槌一擊開。管教東西南北高低上下絕纖埃。石橋南畔路山色依然在。佛菩薩。報你遊人歸去來也。諸佛菩薩。
和這佛法。天地間永流通。菩薩。諸佛菩薩。


佛菩薩。休道得人一馬還人一牛。佛菩薩。休道人平不語水平不流。佛菩薩。受恩深處宜先退得意濃時正好休也。諸佛菩薩。
和這佛法。天地間永流通。菩薩。諸佛菩薩。


佛菩薩。古殿巖開月鑑松。霜凝雪露韻無窮。誰知星前人臥猶在千峯室。莫道佛祖無因識得儂。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那春到石人視遠山。那鶯啼花木碧波閑。人人須識雲外巖松瑞。人人須識雲外巖松瑞。佛如來。千古迎風任歲寒也。諸佛如來。
和這佛法。天地間永流通。如來。諸佛如來。


佛如來。一燈普照於十方。一月暎千江。羣疑頓決宏開百寶藏。佛如來。顯出神通。自在力普闡靈威智慧光也。諸佛如來。
和這佛法。天地間永流通。如來。諸佛如來。


佛如來。既有那三千大千無量佛。又有那八萬四千無量波羅蜜法門。門門皆有路一一透乾坤。佛如來。如何踏不着只為脚紛紛也。諸佛如來。
和這佛法。天地間永流通。如來。諸佛如來。


佛如來。休道圓明既顯心眼自開。佛如來正是權衡在手明鏡當臺。佛如來。皎然天地無私照一道光明處處來也。諸佛如來。
和這佛法。天地間永流通。如來。諸佛如來。


佛如來。拆去東籬補西壁。徑山門下無凖的。誰道那妙禍門。入得更出得。方識變鐵成金易化金作鐵難。
和這佛法天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。我有着那神珠一顆。秖因久被塵勞封鎖。今日忽然塵盡光生。今日忽然塵盡光生。佛菩薩。照見山河千枝萬朵也。諸佛菩薩。
和這佛法。天地間永流通。菩薩。諸佛菩薩。


佛菩薩。平地無端鑿陷坑。木橋拈起使人行細看沈沈寒水如何渡。佛菩薩。遙聽月夜金鷄報五更也諸佛菩薩。
和這佛法。天地間永流通菩薩諸佛菩薩。


佛菩薩。誰知道樓閣重重擊石開。且未說那乾峯劃破雲收霧斂露崔嵬。十方諸佛剎一一絕纖埃。佛菩薩。不二門中見善財也。諸佛菩薩。
和這佛法。天地間永流通。菩薩。諸佛菩薩。


佛菩薩。休說那龍蟠鳳舞子時前。佛菩薩好看那日出崑崘照大千。佛菩薩。要知人有出身路無障無礙亦無纏也。諸佛菩薩。
和這佛法。天地間永流通。菩薩。諸佛菩薩。


佛菩薩。問路窮途擬進程。綠楊鶯語送行人好看牌標五里明白向君說莫道當年不指陳。
和這佛法天地間永流通。菩薩諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法天地間永流通。如來。諸佛如來。


佛如來。那石頭路險人難到。那到者方知滑似苔好看兩度三回雖蹋倒好看兩度三回雖蹋倒佛如來滿身泥水又歸來也諸佛如來。
和這佛法。天地間永流通。如來。諸佛如來。


佛如來。誰知悟了同未悟。歸家尋舊路好看一字一句不脫空。佛如來。湛水出蓮華一年生一度也。諸佛如來。
和這佛法。天地間永流通如來。諸佛如來。


佛如來。誰道那寒風浩浩無時節。誰道是那巨浪洶湧翻騰山傾石裂。湖裏釣船傾雪路行人絕。佛如來。清風明月透幽關畢竟將何為證訣也。諸佛如來。
和這佛法。天地間永流通。如來。諸佛如來。


佛如來。那時節有誰指示前山路。佛如來。總知道巖崖險峻人難措。佛如來。遊人擬議隔千山一句分明超佛祖也。諸佛如來。
和這佛法。天地間永流通。如來。諸佛如來。


佛如來。曾說道千聖不傳。又道千聖不然。若是不傳不然。海口也難宣。便似須彌頂上駕鐵船。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。誰道破布裹珍珠。識者方知有寶無。爛泥藏刺踏着方畏爛泥藏刺踏着方畏。佛菩薩。倒騎白額虎突出向前趨也。諸佛菩薩。
和這佛法。天地間永流通。菩薩。諸佛菩薩。


佛菩薩。信手拈來本自殊。箇中消息沒工夫。由來珍重未許傳斯旨。佛菩薩。誰知道半夜曾將付老盧也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道斬釘截鐵大巧若拙。一語當機單言勘破佛法誰人省得。葉落又花開不知寒與熱。佛菩薩。萬古潭寒長空月潔也。諸佛菩薩。
和這佛法天地間永流通。菩薩。諸佛菩薩。


佛菩薩。且莫道人生本體自圓成。佛菩薩。且莫道那畢竟如何契有生。佛菩薩。脚脚踏實地無一法當情也。諸佛菩薩。
和這佛法。天地間永流通。菩薩諸佛菩薩。


佛菩薩。恁麼傳來此佛法。夢中合眼惺惺。此地無金二兩。俗人酤酒三升。到了何甞辨那偽與真。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。道是藏頭白海頭黑。那明眼衲僧會不得馬駒踏遍四方人臨濟未是白拈賊。佛如來。離四句絕百非天上人間應可索也。諸佛如來。
和這佛法。天地間永流通。如來。諸佛如來。


佛如來。四句百非皆杜絕。陽春白雪唱彌高。好看風清月白無雲夜。佛如來。誰把那吹毛換寶刀也諸佛如來。
和這佛法。天地間永流通。如來。諸佛如來。


佛如來。誰道那百非四句絕何言。只見那黑黑白白分分明明定正偏。由來獅子窟異獸不容眠。佛如來。驪龍行處浪更滔天也。諸佛如來。
和這佛法。天地間永流通。如來。諸佛如來。


佛如來。常言道湘靈二女神仙格。佛如來。好看他笑倚朱門香陌陌。佛如來。一抹臙脂透臉紅眼前便顯天真色也。諸佛如來。
和這佛法。天地間永流通。如來。諸佛如來。


佛如來。白玉琢成西子骨。黃金鑄就伍員心。總道蓮宮人醉。半夜咽歌聲。正是月落長江風滿林。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。誰道會即不會疑即不疑。又云不疑不會不會不疑。好看十萬八千里。好看十萬八千里。佛菩薩。莫道東壁打着西壁也。諸佛菩薩。
和這佛法。天地間永流通。菩薩。諸佛菩薩。


佛菩薩。曾把西來問翠微。經行駐步大慈悲。好看當時投子如能會。佛菩薩。那惡水重將更潑誰也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道獅子出窠驪龍入穴。一時擡眼風生眾獸胸摧腦裂。更弄爪牙威誰知成漏泄。佛菩薩。時至返投機分明踏破澄潭月也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道禾山好大頂古路不逢人。佛菩薩。誰道今年桃李貴一顆直千金。佛菩薩。莫不是那井底種林檎也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道四溟無窟宅。一滴潤穹祇誰道好事不出門。惡事行千里。要識西來意。那箇是真機。
和這佛法。天地間永流通。菩薩。諸佛菩薩。


