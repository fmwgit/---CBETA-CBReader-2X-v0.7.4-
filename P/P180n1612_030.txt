永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

敬皈依大轉妙法輪一切眾會中佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。真金法相清淨無比。玉毫燦爛攝五須彌。紺目澄清含四大海。紺目澄清含四大海。佛如來。神通廣大不可思議也。諸佛如來。
和好因果。都只在發善心。如來。諸佛如來。


佛如來。四十八願度羣品。功德妙無垠。沈淪一切咸獲登彼岸。佛如來。聞者見者莫不生歡喜心也。諸佛如來。
和好因果。都只在發善心。如來。諸佛如來。


佛如來。佛以大圓覺充滿沙界中。眾以一切顛倒想癡癡暗暗了何窮。一切皆有智誰識幻泡夢。佛如來。願施慧力弘濟啟盲聾也。諸佛如來。
和好因果。都只在發善心。如來。諸佛如來。


佛如來。修善作福即獲功德無量。佛如來。修善作福即獲功德無量。佛如來。只似春耕夏種秋來即得好收成也。諸佛如來。
和好因果。都只在發善心。如來。諸佛如來。


佛如來。萬法由來總一門。一言統攝乾坤。儘教大海量墨。須彌山聚筆。一品一義紀載豈能窮。
和好因果。都只在發善心。如來。諸佛如來。


敬皈依一切諸剎土廣大眾會中佛如來佛如來佛菩薩。佛菩薩。佛菩薩。
和好因果。都只在發善心。如來。諸佛如來。


佛如來。十方所有廣大諸法。無非濟度一切眾生。譬猶渴者飲以甘露。譬猶渴者飲以甘露。佛如來。消除熱惱頓獲清涼也。諸佛如來。
和好因果。都只在發善心。如來。諸佛如來。


佛如來。法相圓融猶滿月。清淨絕纖埃。眾生但見一江有一月。佛如來。誰識那一月又普現千江也。諸佛如來。
和好因果。都只在發善心。如來。諸佛如來。


佛如來。敬頂禮廣大光明妙法身。歷百千億劫能以種種方便現世間。悉令諸眾生咸獲菩提願。佛如來。端的是佛度有緣人也。諸佛如來。
和好因果。都只在發善心。如來。諸佛如來。


佛如來。普世界稱揚的是佛功德。佛如來。普世界稱揚的是佛功德。佛如來。願放著那無量光明悉令清淨也。諸佛如來。
和好因果。都只在發善心。如來。諸佛如來。


佛如來。法性種種自光明。何須著力勞心。漏盡自無煩惱。邪妄悉清淨。照了諸法平等不二因。
和好因果。都只在發善心。如來。諸佛如來。


敬皈依天上天下十方世界無量佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。世人被宿業多纏繞。那顛倒煩惱何由了。但能日日稱揚佛號。但能日日稱揚佛號。佛如來。即得解脫咸成佛道也。諸佛如來。
和好因果。都只在發善心。如來。諸佛如來。


佛如來。善念一興萬惡滅。福祿自相隨。若興惡念滅了一切善。佛如來。天災未至那人禍便到前也。諸佛如來。
和好因果。都只在發善心。如來。諸佛如來。


佛如來。常說道滄海為田劫為灰。好看那世人癡癡蠢蠢迷惑幾時回。幸遇著太平得際天人會。佛如來。正好早早修行作善也。諸佛如來。
和好因果。都只在發善心。如來。諸佛如來。


佛如來。世間惟佛願力周徧法界。佛如來。世間惟佛願力周徧法界。佛如來。但願一切國土常轉無上法輪也。諸佛如來。
和好因果。都只在發善心。如來。諸佛如來。


佛如來。佛道本來自平等。無有好惡愛憎。人能體著佛心步步皆行善。閉眼一息便到極樂天。
和好因果。都只在發善心。如來。諸佛如來。


敬皈依無數諸億劫一切塵剎中佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。興一念善即除眾惡。興一念惡眾善即消。善善惡惡皆由心造。善善惡惡皆由心造。佛如來。作善獲福積惡禍來也。諸佛如來。
和好因果。都只在發善心。如來。諸佛如來。


佛如來善惡分明有報應。何不作良因。只因執著迷妄受纏縛佛如來。解脫了呵即得反妄歸真也。諸佛如來。
和好因果。都只在發善心。如來。諸佛如來。


佛如來那佛道巍巍誓願度羣生。一心具足十號超出世界三千大千。普視一切眾如夢亦如電。佛如來。人生在世何不早修行也諸佛如來。
和好因果都只在發善心如來。諸佛如來。


佛如來。常言一切眾生同有佛性。佛如來常言一切眾生同有佛性佛如來。拋撇了那愛欲便顯出那佛心也諸佛如來。
和好因果都只在發善心如來。諸佛如來。


佛如來徃世作了善惡因今生報。應分明富貴壽夭禍福。分毫都註定看來何不修善作好人。
和好因果。都只在發善心。如來。諸佛如來。


敬皈依化度一切眾生十方世界佛如來。佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。世人迷戀那愛欲呵。似執著炬火逆風行。不釋便有燒手的患。不釋便有燒手的患。佛如來。早皈依佛即脫禍殃也。諸佛如來。
和好因果都。只在發善心。如來。諸佛如來。


佛如來。學道的有似食蜜。中外盡皆甜。但須恁地修去無煩勸。佛如來。勇猛精進即得佛道成就也。諸佛如來。
和好因果。都只在發善心。如來。諸佛如來。


佛如來。世人不務那誠實慕華名。便似那聞香的燃香自薰反爇了身為甚生妄想不肯守道真佛如來。看來總是自家執迷也。諸佛如來。
和好因果。都只在發善心。如來。諸佛如來。


佛如來。人從愛欲生憂從憂生畏。佛如來。人從愛欲生憂從憂生畏。佛如來。看來無愛即無憂不憂即無畏也。諸佛如來。
和好因果。都只在發善心。如來。諸佛如來。


佛如來。世間財色最迷人。貪著即喪天真。譬若小兒好蜜。貪味戀刀刃。不知截舌之禍又來侵。
和好因果。都只在發善心。如來。諸佛如來。


敬皈依大慧力普現十方諸國土佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。光明照耀徧燭九天。轉法輪功德妙無邊。普天率土法雨均霑普天率土法雨均霑。佛如來。仰祈四海福壽咸臻也諸佛如來。
和好因果。都只在發善心。如來。諸佛如來。


佛如來。萬國咸寧四海清。時和歲屢登。禎祥疊現感格天人應。佛如來。共仰佛日光融普照大明也。諸佛如來。
和好因果。都只在發善心。如來。諸佛如來。


佛如來。兀的是神天勝會好良因。那修善作福的生生世世獲際光明。莫道那善惡眼前無報應。佛如來。皇天豈肯負了好心人也。諸佛如來。
和好因果。都只在發善心。如來。諸佛如來。


佛如來。惟佛神通廣大不可思議。佛如來。惟佛神通廣大不可思議。佛如來。至心敬禮讚揚即獲福德無量也。諸佛如來。
和好因果。都只在發善心。如來。諸佛如來。


佛如來。河清海晏應昌期。萬方咸際雍熈。佛恩廣被華夷。總愷悌忠孝。共仰佛日隨處被光輝。
和好因果。都只在發善心。如來。諸佛如來。


論空法誰識得妙清淨超離億劫佛如來佛菩薩佛如來。佛菩薩佛如來。
和好因果。都只在發善心。如來。諸佛如來。


普世界。誰能破諸暗超生滅。誰認得有最妙上乘。誰知本始為大圓覺。誰知本始為大圓覺。佛如來。一切清淨誰識波羅蜜也。諸佛如來。
和好因果。都只在發善心。如來。諸佛如來。


究佛旨。誰認得妙湛菩提。圓智覩光輝。六塵擾擾緣影為心相。佛如來。幾多墮入無明空望到須彌也。諸佛如來。
和好因果。都只在發善心。如來。諸佛如來。


觀幻化。只見得緣生起滅等空華。只見得迷真妄墮著邪見纏繞交加似這等誰得菩提成正覺。佛如來。輪迴生死億劫等恒沙也。諸佛如來。
和好因果。都只在發善心。如來。諸佛如來。


諸剎土。滯生滅執顛倒誰得清淨。諸剎土。滯生滅執顛倒誰得清淨。佛如來。從前斷去業障自性不昧證菩提也。諸佛如來。
和好因果。都只在發善心。如來。諸佛如來。


論佛道圓照清淨斷無明。眾生誰解修行。須要去癡去暗。清淨覩光輝。由此覺悟能參最上乘。
和好因果。都只在發善心。如來。諸佛如來。


觀法相體自在具眾勝智周沙界佛如來佛菩薩佛如來。佛菩薩佛如來。
和好因果。都只在發善心。如來。諸佛如來。


論本性。誰能識空幻悟生滅。紛擾擾都執著輪迴。怎生認得那彌陀佛。怎生認得那彌陀佛。佛如來。執持真妄展轉無休歇也。諸佛如來。
和好因果。都只在發善心。如來。諸佛如來。


觀覺體。真如子顆顆圓明。不染一些塵。世人未究入聖超凡境。佛如來。終生永墮沈冥誰解究心元也。諸佛如來。
和好因果。都只在發善心。如來。諸佛如來。


論虛妄只似那瑠璃籠影見山河。妄分別。起心惑猛風吹海騰湧洪波。問端的無著龜毛同兔角。佛如來。眼中虛妄誰識得菴摩羅也。諸佛如來。
和好因果。都只在發善心。如來。諸佛如來。


說生滅。如夢幻如露電亦如泡影。說生滅。如夢幻如露電亦如泡影。佛如來。欲究本來實相無生無二達真空也諸佛如來。
和好因果。都只在發善心。如來。諸佛如來。


論業相。七識騰湧海波翻。誰能不染根塵。若使攀緣展轉。應不得泥洹。從此墮落終難出世間。
和好因果。都只在發善心。如來。諸佛如來。


說佛法甚深廣徧沙界不可思議佛如來佛菩薩佛如來。佛菩薩佛如來。
和好因果都只在發善心。如來。諸佛如來。


如來藏。感通也只在剎那頃。須識得那常住真心。無令妄想起攀緣境。無令妄想起攀緣境。佛如來。增長淨念障垢都除滅也。諸佛如來。
和好因果。都只在發善心。如來。諸佛如來。


論凡聖。須究竟緣覺聲聞。超入涅槃門。便能得住般若波羅蜜。佛如來。畢竟了知上乘清淨滅諸根也。諸佛如來。
和好因果。都只在發善心。如來。諸佛如來。


普世界。錯認了四緣假合為自身。誰認得有真體明心見性究竟根源。惑真妄一似風燈相展轉。佛如來。了知空幻實。相顯心元也諸佛如來。
和好因果。都只在發善心。如來。諸佛如來。


如來藏。無起滅無知見無有執著。如來藏。無起滅無知見無有執著。佛如來。眼前妄起生滅幻滅不動是真心也。諸佛如來。
和好因果。都只在發善心。如來。諸佛如來。


大圓覺。湛然本體現精明。要知出死出生。成就一切諸眾。開悟啟聾盲。功德廣大利益總難名。
和好因果。都只在發善心。如來。諸佛如來。


今生世要發願早修善廣行方便佛如來佛菩薩佛如來。佛菩薩佛如來。
和好因果都只在發善心。如來。諸佛如來。


發善願。更須作福德成因果。今生受是前世修來。莫將歲月只蹉跎過莫將歲月只蹉跎過。佛如來。行善得福。行惡即招禍也。諸佛如來。
和好因果。都只在發善心。如來。諸佛如來。


今生世。積陰德便是福田。昭鑒有皇天。虧心損行切莫欺天理。佛如來。那箇天網恢恢報應真堪驗也諸佛如來。
和好因果。都只在發善心。如來。諸佛如來。


發善念。禮如來至誠燒點佛香燈。謹持齋嚴守戒稱揚佛號便有神明。因此上命運光亨添福祿。佛如來。平平坦坦萬里好前程也。諸佛如來。
和好因果都只在發善心。如來。諸佛如來。


至誠心。修善因作善果消災滅罪。至誠心修善因作善果消災滅罪佛如來。說盡千言萬語修齋作善是良緣也。諸佛如來。
和好因果都只在發善心。如來。諸佛如來。


秉虔誠。燒香供養禮如來。要將善業栽培。苦海茫茫難涉。何處問津梁。惟有念佛修齋度戹災。
和好因果。都只在發善心。如來。諸佛如來。


如來相。具滿月紫金耀端嚴自在佛如來佛菩薩佛如來。佛菩薩佛如來。
和好因果。都只在發善心。如來。諸佛如來。


佛功德。三界中有情悉超度。如日出無不受光明。能令諸暗皆有所見。能令諸暗皆有所見。佛如來。若有不見如瞽夜冥行也。諸佛如來。
和好因果。都只在發善心。如來。諸佛如來。


佛神通。能具足種種光明。攝受諸有情。降伏外道大顯摧魔力。佛如來。平等了無差別濟度及羣生也。諸佛如來。
和好因果。都只在發善心。如來。諸佛如來。


演空旨。徧法界光明顯耀似千暾。啟晦昧破諸障要令清淨悉反真源廣濟拔曠劫喑聾俱覺悟。佛如來。從知妙用毛孔納乾坤也。諸佛如來。
和好因果。都只在發善心。如來。諸佛如來。


靈山會。宣正法誓開悟歷劫無量。靈山會宣正法誓開悟歷劫無量。佛如來。領悟但離名相不勞灌頂得泥洹也諸佛如來。
和好因果。都只在發善心。如來。諸佛如來。


佛智慧。無壞無雜總圓融。光明徧滿虛空。圓覺普照無二。變化妙無窮。稽首三界稱揚處處同。
和好因果。都只在發善心。如來。諸佛如來。


敬皈依。妙莊嚴體自在具足十號佛如來佛菩薩佛如來。佛菩薩佛如來。
和好因果。都只在發善心。如來。諸佛如來。


敬皈依。金蓮捧擁。那千輪足。寶珞光含那萬德身。如是具足一切功行。如是具足一切功行佛如來。十方世界無不皈依也。諸佛如來。
和好因果。都只在發善心。如來。諸佛如來。


敬皈依。佛道圓融無與等。功德妙無窮。先千百億劫不見其始。佛如來。後百千萬億劫不見其終也。諸佛如來。
和好因果。都只在發善心。如來。諸佛如來。


說因緣。世人的覺性與佛本來同。只為心生煩惱一切顛倒竟被昏蒙若不早開悟處世真猶夢。佛如來。空即是色色即是空也。諸佛如來。
和好因果。都只在發善心。如來。諸佛如來。


敬皈依。人能從聞思修入三摩地。佛如來。人能從聞思修入三摩地。佛如來。這等即得身心解脫徑登佛果也。諸佛如來。
和好因果。都只在發善心。如來。諸佛如來。


敬皈依。世尊說法坐蓮臺。千華朵朵齊開。一華現百億國。一國一釋迦。這端的是功德廣無涯。
和好因果。都只在發善心。如來。諸佛如來。


敬皈依光明照耀十方無邊聖眾佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。離欲寂靜最為妙勝。住大禪定眾魔怗寧。大轉法輪度脫羣品。大轉法輪度脫羣品。佛如來。隨機演教開示惑塵也。諸佛如來。
和好因果。都只在發善心。如來。諸佛如來。


佛如來。能行二百五十戒。又能為四真。常常堅持清淨志不退。佛如來。今生今世即得早成聖果也。諸佛如來。
和好因果。都只在發善心。如來。諸佛如來。


佛如來。世人能斷欲去愛識心源。兀則見善達深理法本超悟總無偏。外既無所求內亦無所得。佛如來。心不繫道亦不結業也。諸佛如來。
和好因果。都只在發善心。如來。諸佛如來。


佛如來。常言受佛法的乞求取足。佛如來。常言受佛法的乞求取足。佛如來。日中一食下一宿慎不可再也。諸佛如來。
和好因果。都只在發善心。如來。諸佛如來。


佛如來。人能以十事為善。必然戒謹精專。若以十事為惡。不信又不敬。則見將那邪妄反為真。
和好因果。都只在發善心。如來。諸佛如來。


敬皈依大轉法輪神通變化無量佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。人有眾過不能自悔。頓止其心罪來歸身。猶水歸海自成深廣。猶水歸海自成深廣。佛如來。改過得善罪日消滅也。諸佛如來。
和好因果。都只在發善心如來諸佛如來。


佛如來。人愚以吾為不善。吾則濟以慈。重以惡來吾重以善徃。佛如來。福德之氣在此殃氣則在彼也。諸佛如來。
和好因果都只在發善心。如來。諸佛如來。


佛如來。惡人害賢者猶仰口唾天。那天不能污反污自己又損了福田逆風而坋人還坋於自身。佛如來。賢者不可毀禍必滅己也。諸佛如來。
和好因果。都只在發善心如來。諸佛如來。


佛如來。常言世人為道務那博愛。佛如來。常言世人為道務那博愛。佛如來。廣濟危戹守志奉道獲福甚大也諸佛如來。
和好因果。都只在發善心。如來諸佛如來。


佛如來。歡喜助道意孜孜。勝如作下良圖。譬如執著炬火眾以炬分求。彼火如故福報亦如之。
和好因果。都只在發善心。如來。諸佛如來。


敬皈依不思議大功德供養一切佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。那供佛飯善有十等。大小品數遞有減增唯佛慈悲普濟羣品。唯佛慈悲普濟羣品。佛如來。福報深廣不可思議也。諸佛如來。
和好因果。都只在發善心。如來。諸佛如來。


佛如來。凡人事天地鬼神。莫先忠君孝親能遵佛旨儘著忠孝行。佛如來。福報深厚則見君親最神也。諸佛如來。
和好因果。都只在發善心。如來。諸佛如來。


佛如來。眾生每心懷愛欲被昏蒙。一似那紛紜濁水乃以五綵投其中。人人臨水上無能覩其影。佛如來。清淨無垢我性自見也。諸佛如來。
和好因果。都只在發善心。如來。諸佛如來。


佛如來。癡人多以斧刀自除其陰。佛如來。若使斷陰不若自斷其心。佛如來。邪心不止斷陰即死竟又何益也。諸佛如來。
和好因果。都只在發善心。如來。諸佛如來。


佛如來。兀聽沙門夜誦經。其聲悲緊凄清。佛問沙門彈琴。弦緩與弦急。何似音韻調和樂道真。
和好因果。都只在發善心。如來。諸佛如來。


敬皈依摩訶大法王化度諸眾生佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。常言那華發看朝艶。又道那林凋逐晚霜。疾雷太急迅電非光。疾雷太急迅電非光。佛如來。聖凡莫測龍天豈度量也。諸佛如來。
和好因果。都只在發善心。如來。諸佛如來。


佛如來。靜夜長天一月孤。諸水不離波。好看鏡水塵風時不到。佛如來。兀則見應現無瑕照天地也。諸佛如來。
和好因果。都只在發善心。如來。諸佛如來。


佛如來。好聽猿啼嶺上鶴唳林間。兀則見那斷雲風捲又見水激長川。不覺月兒斜秋霜降午夜。佛如來。一聲新鴈便覺天寒也。諸佛如來。
和好因果。都只在發善心。如來。諸佛如來。


佛如來。誰人識認得分明成兩箇。佛如來。誰人識認得分明成兩箇佛如來。不動纖毫合自然知音自有松風和也。諸佛如來。
和好因果。都只在發善心。如來。諸佛如來。


佛如來。破二成三從此出。一一了了皆聞祗看杳渺。乾坤混沌未嘗分。已是一生參學畢了也。
和好因果。都只在發善心。如來。諸佛如來。


