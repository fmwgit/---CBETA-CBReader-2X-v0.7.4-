永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。常言白猿抱子來青嶂。又說蜂蝶花綠蕋傍。便似點額猢孫探月浪。休道那深山熊耳不曾藏。佛如來。青天白日人自匆忙也。諸佛如來。
和這佛法。天地間永流通。如來。諸佛如來。


佛如來。正是冬月深林雨。三春平地風。若是久雨不晴粥飯氣。佛如來。果然不識如何指着大好燈籠也。諸佛如來。
和這佛法。天地間永流通。如來。諸佛如來。


佛如來。且說覿面提來付與伊。只見得此意分分曉曉更有甚東西。腕頭千鈞力此話實難欺。佛如來。元來通身都是水和泥也。諸佛如來。
和這佛法。天地間永流通。如來。諸佛如來。


佛如來。先道也說那庭前栢樹子。佛如來。後道也說那庭前栢樹子。佛如來。若還此是西來意何待今日重新舉也。諸佛如來。
和這佛法。天地間永流通。如來。諸佛如來。


佛如來。初然只謂茅長短。燒了方知地不平。誰道鬱鬱青松。影斜垂出徑。更有綠竹寒聲夾道陰。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那庭前栢樹何人道。那廬陵米價又誰敷。三歲兒童箇箇都念得。三歲兒童箇箇都念得。佛菩薩。八十翁翁端的會也無。諸佛菩薩。
和這佛法。天地間永流通。菩薩。諸佛菩薩。


佛菩薩。入門何必辨來機。老倒禪和不自知。好看栢樹庭前剛指示。佛菩薩。翻令平地下針錐也。諸佛菩薩。
和這佛法。天地間永流通菩薩。諸佛菩薩。


佛菩薩。誰道庭前栢相傳古到今。尋枝摘葉雖有解要知獨樹不成林。好看那一番雨過山添翠。佛菩薩。恰見雲收日月明也。諸佛菩薩。
和這佛法。天地間永流通。菩薩。諸佛菩薩。


佛菩薩。自古相傳庭前栢樹子佛菩薩。誰道曾耐三冬括地寒。佛菩薩。處處綠楊堪繫馬家家門首透長安也諸佛菩薩。
和這佛法。天地間永流通。菩薩諸佛菩薩。


佛菩薩。那崎嶇處皆平坦那平坦處復崎嶇只見那驀地裏跛驢能蹴踏一抹抹過追風天馬駒。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那鷄聲茅店月華明。那客夢沈迷尚未醒等到開得眼來天大曉等到開得眼來天大曉。佛如來。髼頭垢面便奔程也。諸佛如來。
和這佛法。天地間永流通。如來。諸佛如來。


佛如來。十八佳人嫁未酬。每憑媒妁善搜求自從一日嫁却潘郎後佛如來。便解人前不識羞也。諸佛如來。
和這佛法。天地間永流通。如來。諸佛如來。


佛如來。且問那默然之處果何如。是非既向寰中定如何一字是吾師。水須朝海去雲定覓山歸。佛如來。西來祖意竟有誰知也。諸佛如來。
和這佛法。天地間永流通。如來。諸佛如來。


佛如來。見說那靈樹當初密對楊。佛如來。只見得暗中文彩已全彰。佛如來。後人不見雲門老一字千般儘度量也諸佛如來。
和這佛法。天地間永流通。如來。諸佛如來。


佛如來。手把明珠莫暗窺。韶陽千古特光輝。今古茫茫宇宙。來徃人無數。到底誰明一字師。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。古源無水月何生。滿岸西流一分。好看葱嶺罷詢熊耳夢。好看葱嶺罷詢熊耳夢。佛菩薩。雪休話那少林春也。諸佛菩薩。
和這佛法。天地間永流通。菩薩。諸佛菩薩。


佛菩薩。帀地風光無間違。因何不信却生疑。好看今日為君重指出。佛菩薩。那一團臭肉便見有蠅飛也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道蒲團禪板對龍牙誰道是何事當機不作恐教流落在天涯。虛空能掛劒星漢却浮槎佛菩薩。不萌草解藏香象無底籃能着活蛇也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道庭前竹經霜不自寒。佛菩薩誰道庭前竹經霜不自寒。佛菩薩。只聽得滿林風擊響知是幾千竿也。諸佛菩薩。
和這佛法。天地間永流通。菩薩。諸佛菩薩。


佛菩薩。燕子必從秋後去。鴈鴻須向孟冬來。好看密葉重重。悉經霜後落。管教紅英細蕋偏向雪中開。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通如來。諸佛如來。


佛如來。那重峯疊嶂插寒空。那塔鎻深雲勢莫窮。只見千古松聲來有韻。只見千古松聲來有韻。佛如來。萬年溪水一去無蹤也。諸佛如來。
和這佛法。天地間永流通。如來。諸佛如來。


佛如來。瑞霧祥煙鎖玉樓。妙年王子恣優游。好看瑠璃殿上騎金馬。佛如來。更向那明月臺前輥綉毬也。諸佛如來。
和這佛法。天地間永流通。如來。諸佛如來。


佛如來。誰道那日裏看山滿眼青。誰道那千巖萬壑層層疊疊互闘縱橫。洞門深鎻處疑是雲遮斷。佛如來。到者須知路坦平也。諸佛如來。
和這佛法。天地間永流通。如來。諸佛如來。


佛如來。好看那羣花未發梅先拆。佛如來。好看那萬木凋零栢轉奇。佛如來。雲淡不彰篩月影煙輕那露引風枝也。諸佛如來。
和這佛法。天地間永流通。如來。諸佛如來。


佛如來。雨餘江上兩三峯。堆疊煙嵐不記重。誰道眼裏看來不知無限意。畢竟耳根聞處出天聦。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那父子相逢意已彰那尊卑何必敘炎涼。叮嚀指點家園事。叮嚀指點家園事。佛菩薩。行盡荒郊話短長也。諸佛菩薩。
和這佛法。天地間永流通。菩薩。諸佛菩薩。


佛菩薩。土埋處處鐵菱角。半夜經由未覺難。好看天曉嶺根傷中倒。佛菩薩。到此方知行過鐵門關也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道那佛子西來意若何。誰道石羊東望月明纔上徧山坡。那直言直語何用多疑慮。佛菩薩。好看海澄浪息變現森羅也。諸佛菩薩。
和這佛法。天地間永流通。菩薩。諸佛菩薩。


佛菩薩。曾見說老胡萬里向支那。佛菩薩。從此去直至如今不柰何。佛菩薩。堪笑牧童遙問路一聲長笛過前坡也。諸佛菩薩。
和這佛法。天地間永流通。菩薩。諸佛菩薩。


佛菩薩。休道香林無雜木。一一是栴檀此處忽逢野火。四面了無端。便覺清風拂拂天地十分寬。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那日炙風吹不計年。那行人塵路辨應難。但是擬心早已深三尺。但是擬心早已深三尺。佛如來。更教誰問箇中玄也。諸佛如來。
和這佛法。天地間永流通。如來。諸佛如來。


佛如來。青青紈扇足風涼。親得搖來始息狂。只愛密密團團無縫者。佛如來。好看那人前空自眼如羊也。諸佛如來。
和這佛法。天地間永流通。如來。諸佛如來。


佛如來。休道拈來便用道出平常。想得是那山高水闊地久天長。誰知青扇子搖動足風涼。佛如來。誰人知此意令我憶汾陽也。諸佛如來。
和這佛法。天地間永流通。如來。諸佛如來。


佛如來。且莫道日用何曾有覆藏。佛如來。便似那手遮西日汗如湯。佛如來。誰道親得搖來風動荷花滿座香也。諸佛如來。
和這佛法。天地間永流通。如來。諸佛如來。


佛如來。誰將平地起堆。三春震地雷。好看轟轟殷殷千千萬萬去。何甞聽得曾有一人回。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那等閑不語未逢人。語直傷誇似太親。不顧那火中鸞鳳息不顧那火中鸞鳳息。佛菩薩。驚他石虎暗生嗔也。諸佛菩薩。
和這佛法。天地間永流通。菩薩。諸佛菩薩。


佛菩薩。誰言祖意不東西。猿鳥春深抱樹啼。此去多少行人空悵望佛菩薩。正是那青山孤聳白雲低也諸佛菩薩。
和這佛法。天地間永流通。菩薩。諸佛菩薩。


佛菩薩。誰道前途只有一宿二宿程。誰道是那千山萬山一輪明月徧照光明。那朝看東南暮須看西北。佛菩薩。人心難滿溪壑易盈也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道風不鳴條雨不破塊。佛菩薩。誰道風不鳴條雨不破塊。佛菩薩。南畆耕人不識名畢竟何須問姓字也。諸佛菩薩。
和這佛法。天地間永流通。菩薩。諸佛菩薩。


佛菩薩。朝到西天暮已回。好看東家點燭西家晦。畢竟眼不着沙。耳中不着水。真是滾滾長江去不來。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那竺國不傳無字印。那支那漫說過流沙。萬人傳實一人傳假。萬人傳實一人傳假。佛如來。冬無積雪夏有粮賖也。諸佛如來。
和這佛法。天地間永流通。如來。諸佛如來。


佛如來。好看少林澄九鼎。動浪百華風。如何便道魚躍無源水。佛如來。還有那鶯啼萬古松也。諸佛如來。
和這佛法。天地間永流通。如來。諸佛如來。


佛如來。休道耨池無一滴四海自滔滔。也休道十萬八千真涉西來直下不東高。庭前森綠竹松栢長青梢。佛如來。徹骨徹髓徧天徧地也。諸佛如來。
和這佛法。天地間永流通。如來。諸佛如來。


佛如來。誰道那市舶亭前人不識。佛如來。誰道那竹竿頭上帶紅旗。佛如來。好看紅輪光萬戶綠水繞山低也。諸佛如來。
和這佛法。天地間永流通。如來。諸佛如來。


佛如來。廓然坦蕩周沙界。濁霧潜融佛日光。莫道三年一閏。九月是重陽。更有庭前花發噴天香。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那九年面壁人難別。那一句澄流事莫窺。更道青山無異色。更道青山無異色。佛菩薩。誰知鳥道透雲危也。諸佛菩薩。
和這佛法。天地間永流通。菩薩。諸佛菩薩。


佛菩薩。青山影競潑嵐起。寶塔高吟撼曉風。不管暗吹松竹連宵響。佛菩薩。且看那月照湖湘萬里通也。諸佛菩薩。
和這佛法。天地間永流通。菩薩。諸佛菩薩。


佛菩薩。好看。那少林巖畔千峯秀。好看。那汝海東流滔滔汩汩今古永無休。天晴紅日出雨下黑雲綢。佛菩薩。舶船過海赤脚還州也。諸佛菩薩。
和這佛法。天地間永流通。菩薩。諸佛菩薩。


佛菩薩。好看日出東方光臨西戶。佛菩薩。如看風生碧落月暎長江。佛菩薩多少東籬黃菊看看九月是重陽也。諸佛菩薩。
和這佛法天地間永流通。菩薩。諸佛菩薩。


佛菩薩。莫道水從山上出。溪澗豈能留。只見天輪地軸。左轉右旋周。驀地枯木巖前石筍抽。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那虛堂寂寂夜深寒攜得瑤琴月下彈。不是知音何勞側耳。不是知音何勞側耳。佛如來。悲風流水了無干也。諸佛如來。
和這佛法。天地間永流通。如來。諸佛如來。


佛如來。莫道春來花自發。秋至葉先凋正是一徑松風來滿面。佛如來那白楊青草到處自蕭蕭也諸佛如來。
和這佛法。天地間永流通。如來。諸佛如來。


佛如來。休道鷄寒上樹鳬寒泛水直須知道時節不相饒古今自然理。細細吼清風寒松長十里。佛如來。一溪流水聲聲未已也。諸佛如來。
和這佛法。天地間永流通。如來。諸佛如來。


佛如來。自古道作家慣戰不齎粮。佛如來直要那奪鼓旗勢莫當。佛如來。虎驟龍驤誰辨得。反思仁義勝剛強也。諸佛如來。
和這佛法。天地間永流通。如來。諸佛如來。


佛如來。靈山會上言雖普。少室峯前句未形。莫道瑞草蒙茸獨今孤月秀。更有那寒松蓊鬱出雲青。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩諸佛菩薩。


佛菩薩。那尋真誤入蓬萊島。那香風不斷松花老。採芝何處未歸來。採芝何處未歸來。佛菩薩。白雲滿地無人掃也諸佛菩薩。
和這佛法。天地間永流通。菩薩諸佛菩薩。


佛菩薩。海底龍吟雲雨潤。林中虎嘯谷風清。莫言滿路盡是荊樹。佛菩薩。正是那貧家來徃少逢迎也。諸佛菩薩。
和這佛法。天地間永流通。菩薩。諸佛菩薩。


佛菩薩。好看那千波萬浪曾無盡。好看那萬漿千帆來來去去浩無窮。杜門更謝客。睡醒月當中。佛菩薩。閑一笛當着渡頭風也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道石火電光已經塵劫。佛菩薩。誰道井中紅焰日裏浮漚。佛菩薩。若教領會須在扶桑日那邊也。諸佛菩薩。
和這佛法。天地間永流通。菩薩。諸佛菩薩。


佛菩薩。好看一輪纔出海。萬彚盡沾恩。正是龍騰滄海。魚躍在深淵。畢竟如何是那體悉全。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那斧爛柯銷局未闌。那天風吹鶴下瑤壇。滿盤黑白輕翻轉。滿盤黑白輕翻轉。佛如來。好看拂袖蒼梧玉珮寒也。諸佛如來。
和這佛法。天地間永流通。如來。諸佛如來。


佛如來。路窮崖斷進無門頼有山翁指去村。莫道九曲黃河清徹底。佛如來。誰知此外別是一乾坤也。諸佛如來。
和這佛法。天地間永流通。如來。諸佛如來。


佛如來。誰道蒲花栁絮竹針麻線總依依。誰道是。那非生非滅長空不礙白雲飛。春日聽鷄鳴中秋聞犬吠。佛如來。前後不墯今古難齊也。諸佛如來。
和這佛法。天地間永流通。如來。諸佛如來。


佛如來。莫道密竹長松青山秀色。佛如來。莫道龍吟霧起虎嘯風生。佛如來。更有那五鳳樓前呈百戲千株松下鳥歌聲也。諸佛如來。
和這佛法。天地間永流通。如來。諸佛如來。


佛如來。千峯盤曲色如藍。曾向何人共笑談好看此中凡聖算來多少眾。如何只道前三三與後三三。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛。菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。八花毬上繡紅旗。百戰場中赤手提莫道一自凱歌歸去後。莫道一自凱歌歸去後。佛菩薩。英雄贏得作清時也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道秋來羣木落。春去百花飛。好看夜月皎然千嶂裏。佛菩薩更有微風拂拂吹動萬年枝也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道溪山各異雲月同行。莫道水中鹽味色裏膠青。簷前踈雨滴雪落滿蒼旻。佛菩薩。六塵不染海納川盈也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道那蟻子解尋醒處走。佛菩薩。莫道蒼蠅偏向臭邊飛。佛菩薩。好看鵬從大海出鶴自遠天歸也。諸佛菩薩。
和這佛法。天地間永流通。菩薩。諸佛菩薩。


佛菩薩。龍黑寶離滄海。鶴側霜翎下玉階。莫道一輪明月。普照永無涯。更看夜半拆開無縫塔天明那箇抱頭回。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩。
和這佛法。天地間永流通。如來。諸佛如來。


佛如來。那聲振大千龍虎伏。那誰人解和大辨才。言下便明猶謂鈍。言下便明猶謂鈍。佛如來。頓教千眼一時開也。諸佛如來。
和這佛法。天地間永流通。如來。諸佛如來。


佛如來。諦觀法王法如是。玉輪影射珊瑚枝。好看一陣清風動天地。佛如來。那一搥打正秪因漏泄了天機也。諸佛如來。
和這佛法。天地間永流通。如來。諸佛如來。


佛如來。好看那浩浩長江際碧空。只見那片帆高掛悠悠颺颺穩乘風。那自然快便不費纖毫力。佛如來。萬里家山咫尺通也。諸佛如來。
和這佛法。天地間永流通。如來。諸佛如來。


佛如來。好好好萬象森羅俱是寶。佛如來。因因因頭頭物物總成珍。佛如來。若是人不識便同荒草與塵埃也。諸佛如來。
和這佛法。天地間永流通。如來。諸佛如來。


佛如來。三身說法問端由。彈指輕輕海嶽收莫道金鎖塔開一輪紅日現。須知夜深人笑碧峯頭。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那十智同真面目全。於中一智是根源。若人要識汾陽老。若人要識汾陽老。佛菩薩。擘破三玄作兩邊也。諸佛菩薩。
和這佛法。天地間永流通。菩薩。諸佛菩薩。


佛菩薩。陽春白雪人難和。藻鑑冰壺豈易觀便似一把栁收不得。佛菩薩。那和風細細搭在玉欄干也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道蓮目瞬時千界靜金顏笑處一花新。莫道天人盡入羅峯境今日親聞端的音。雷音忽一震龍象悉來臻。佛菩薩。百萬茫茫知者幾人也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道那高低巖岫見重重。佛菩薩。誰道那樓閣門開處處通。佛菩薩。要會此中端的意威光爍爍徧長空也。諸佛菩薩。
和這佛法。天地間永流通。菩薩諸佛菩薩。


佛菩薩。凡全是聖聖全凡。究實遺名直下叅。莫道廓徹茫茫。逈超凡聖處。更有無言童子口喃喃。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。細不通風大通車馬。一言啟口振動乾坤。十方大地海晏河清。十方大地海晏河清。佛如來。現前開說且是分明也。諸佛如來。
和這佛法。天地間永流通。如來。諸佛如來。


佛如來。平地安身未肯休。花陰栁徑逐時流。莫道放教滿肚無閑氣。佛如來。始信那渠儂得自由也。諸佛如來。
和這佛法。天地間永流通。如來。諸佛如來。


佛如來。誰道那兔角龜毛眼裏栽誰道是鐵山當面層層疊疊勢崔嵬。好看那東西南北無門入。佛如來。曠劫無明當下也。諸佛如來。
和這佛法。天地間永流通。如來。諸佛如來。


佛如來。好看靈源湛寂動靜如如。佛如來。好看萬法空徹朗照空虛。佛如來。誰道亘古亘今了然自在應用無私也。諸佛如來。
和這佛法。天地間永流通。如來。諸佛如來。


佛如來。一印傳心不漏。心了天地全該好看塵塵絕待。法法又弘開。要知契聖根源真自在。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。煙雲開處日月齊明。影落千江光含萬象。頭頭顯煥物物全彰。頭頭顯煥物物全彰。佛菩薩。佛家活計功德無量也。諸佛菩薩。
和這佛法。天地間永流通。菩薩。諸佛菩薩。


佛菩薩。無相如來示現身。破魔兵眾絕纖塵。好看七星斜暎風生處。佛菩薩。四海八荒孰不歸依我佛真也。諸佛菩薩。
和這佛法。天地間永流通。菩薩。諸佛菩薩。


佛菩薩。好看杲日當天清風滿座。又看那風馳電卷海納眾流。法本法無法無法法亦法。佛菩薩。今付無法時法法何曾法也。諸佛菩薩。
和這佛法。天地間永流通。菩薩。諸佛菩薩。


佛菩薩莫道天不能蓋地不能載。佛菩薩。莫道一室無私何處不在。佛菩薩。只看昨夜金風起黃花徧地開也。諸佛菩薩。
和這佛法。天地間永流通。菩薩。諸佛菩薩。


佛菩薩。秋水一泓長見底。澗松千尺不生枝莫道靈知本性。歷劫自如如。還用分身百億徇羣愚。
和這佛法。天地間永流通。菩薩。諸佛菩薩。


