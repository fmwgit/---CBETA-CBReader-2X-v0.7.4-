永樂北藏數位版, No. 1611 諸佛世尊如來菩薩尊者神僧名經(第30卷-第40卷)

好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來誰道豁開正眼千聖罔測直教一句全提千差路絕由來識不可識智莫能知由來識不可識智莫能知佛如來非聖非凡非心非法也諸佛如來
和這佛法天地間永流通如來諸佛如來


○佛如來何物滴地金色光法身全體露堂堂莫道釣螺江上曾觀化佛如來便似一葉漁舟泛渺茫也諸佛如來
和這佛法天地間永流通如來諸佛如來


○佛如來直是火風離散後一物鎮長靈由來佛國黃金地天堂白玉亭前程休卜度所至要惺惺佛如來一念心清淨人間亦只寧也諸佛如來
和這佛法天地間永流通如來諸佛如來


○佛如來歷劫何曾異明明百草頭佛如來甘和苦澁味死活病須瘳佛如來休言好笑文殊老秪為憐兒不覺羞也諸佛如來
和這佛法天地間永流通如來諸佛如來


○佛如來信手拈來草最靈一枝能殺亦能生自從曼殊室利一展千金口直至而今滿世行
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩雙林樹下手摩胸說有談無恣脫空若是說那瞿曇曾入滅若是說那瞿曇曾入滅佛菩薩正是錯教啼鳥笑春風也諸佛菩薩
和這佛法天地間永流通菩薩諸佛菩薩


○佛菩薩善應隨流妙意深明明一箭中紅心若還當鋒不是由基眼佛菩薩只見對面鐵山高萬尋也諸佛菩薩
和這佛法天地間永流通菩薩諸佛菩薩


○佛菩薩那說佛入滅非佛子說佛不滅亦非親但見落花隨水去不知流出洞中春釋迦若為隣臨行顯金身佛菩薩休道已盡成泥洹夜夜群星拱北辰也諸佛菩薩
和這佛法天地間永流通菩薩諸佛菩薩


○佛菩薩正是那春風吹動綠波搖佛菩薩誰道那無限高人逐海潮佛菩薩只見江鷗飛白浪豈知明月在雲霄也諸佛菩薩
和這佛法天地間永流通菩薩諸佛菩薩


○佛菩薩野火燒時越轉新至今烟燄兩難淋莫道旱地紅蓮也能遮日月看看無根樹長綠成陰
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來覺性圓明無相身莫於知見強踈親畢竟念吴便於玄體昧畢竟念異便於玄體昧佛如來那心差不與道相隣也諸佛如來
和這佛法天地間永流通如來諸佛如來


○佛如來情分萬法沉前境識鑑多端喪本真休道如是句中全曉會佛如來更看了然無事秪是舊時人也諸佛如來
和這佛法天地間永流通如來諸佛如來


○佛如來莫道紫磨金色涅槃妙心若是未由契悟休向外尋若提已徃句語須用保護寸陰佛如來萬仞壁立志願資深也諸佛如來
和這佛法天地間永流通如來諸佛如來


○佛如來誰道冷灰豆爆握土成金佛如來誰道纔涉意地却被魔侵佛如來更覩波旬起舞洋洋慶喜沾襟也諸佛如來
和這佛法天地間永流通如來諸佛如來


○佛如來妄陳生滅背玄音為語諸禪勿用沉休道習習春風不在花枝上深紅淺碧自古到如今
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那麒麟掣斷黃金鎻那玉兔衝開白玉關兀的正是無雲中夜後兀的正是無雲中夜後佛菩薩只見一輪明月照青山也諸佛菩薩
和這佛法天地間永流通菩薩諸佛菩薩


○佛菩薩寶杖敲空觸處春箇中消息特彌綸正是昨宵風動寒岩冷佛菩薩只怕驚起泥牛耕白雲也諸佛菩薩
和這佛法天地間永流通菩薩諸佛菩薩


○佛菩薩誰道靈源湛寂物我皆如誰道佛性情真聖凡同體彌綸貫千古廓徹洞十虛佛菩薩本絕去來何嘗生滅也諸佛菩薩
和這佛法天地間永流通菩薩諸佛菩薩


○佛菩薩正是那千尺綸直下垂佛菩薩只見得一波纔動萬波隨佛菩薩最是江上晚來堪畫處漁人披得一蓑歸也諸佛菩薩
和這佛法天地間永流通菩薩諸佛菩薩


○佛菩薩倚空靈劒冷光浮佛祖魔軍一刃收莫道帶月吼風竟須歸寶匣鐵牛驚散應在曲江頭
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來平旦之時正屬寅狂機內有道人身莫道窮苦已經無量劫莫道窮苦已經無量劫佛如來不信常擎如意也諸佛如來
和這佛法天地間永流通如來諸佛如來


○佛如來若還捉物入迷津但有纖毫即是塵莫道不住舊時無相貌佛如來縱爾外求知識總非真也諸佛如來
和這佛法天地間永流通如來諸佛如來


○佛如來日出之時正屬卯用處不須生善巧縱使神光照有無起意便遭魔事撓若還施功終不了日夜被它人我拗佛如來不用安排只麼從何曾心地生煩惱也諸佛如來
和這佛法天地間永流通如來諸佛如來


○佛如來到得那早當食時正屬辰佛如來要認取無明本是釋迦身佛如來坐臥不知原是道只麼忙忙受苦辛也諸佛如來
和這佛法天地間永流通如來諸佛如來


○佛如來認聲認色覔踈親只是它家汙染人若還議擬將心深求諸佛道直須問取虛空始出塵
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩到那禺中之時正屬巳那未了之人教不至假饒使得通達祖師言假饒使得通達祖師言佛菩薩切莫向心頭安了義也諸佛菩薩
和這佛法天地間永流通菩薩諸佛菩薩


○佛菩薩只守玄玄沒文字認著依前還不是若是暫時自肯不追尋佛菩薩曠劫以來不遭魔境使也諸佛菩薩
和這佛法天地間永流通菩薩諸佛菩薩


○佛菩薩到那日南之時正當午四大身中無價寶直是陽焰空花不肯拋作意脩行轉辛苦不曾迷著莫求悟任爾朝陽幾回暮佛菩薩有相身中無相身無明路上無生路也諸佛菩薩
和這佛法天地間永流通菩薩諸佛菩薩


○佛菩薩到得那日昳之時正屬未佛菩薩誰道那心地何曾安了義佛菩薩它家文字沒親踈不用將心求的意也諸佛菩薩
和這佛法天地間永流通菩薩諸佛菩薩


○佛菩薩任爾縱橫絕忌諱長在人間不居世莫道一切運用不離聲色中看看歷劫何曾暫拋棄
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來到那日當晡時正屬申但凡學道先須不猒貧莫言有相本來權積聚莫言有相本來權積聚佛如來那無形何用要安真也諸佛如來
和這佛法天地間永流通如來諸佛如來


○佛如來若作淨潔却勞神莫認愚癡作近隣好看言下不求無處所佛如來管教暫時喚作出家人也諸佛如來
和這佛法天地間永流通如來諸佛如來


○佛如來到那日當入時正屬酉虛幻聲音不長久縱是禪恱羞尚不餐誰能更飲無明酒勿可拋棄勿可守蕩蕩逍遙不曾有佛如來縱爾多聞達古今正是癡狂外邊走也諸佛如來
和這佛法天地間永流通如來諸佛如來


○佛如來到得那日到黃昬正是戌佛如來誰道是狂子施工投暗室佛如來假使心通無量時歷劫何曾異今日也諸佛如來
和這佛法天地間永流通如來諸佛如來


○佛如來若擬商量却啾唧轉使心頭黑如漆莫道晝晝夜夜舒光照有無好看癡人喚作波羅蜜
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩人定之時正屬亥勇猛精進成懈怠直是不起纖毫修學心直是不起纖毫修學心佛菩薩那無相光中常自在也諸佛菩薩
和這佛法天地間永流通菩薩諸佛菩薩


○佛菩薩超出釋迦越祖代心有微塵還窒礙好看放蕩長如癡兀中佛菩薩看看它家自有通人愛也諸佛菩薩
和這佛法天地間永流通菩薩諸佛菩薩


○佛菩薩到那夜半之時正屬子心住無生即生死須知生死何曾屬有無用時便用無文字若言即是外邊事識取起時還不是佛菩薩作意搜求實沒蹤生死魔來任相試也諸佛菩薩
和這佛法天地間永流通菩薩諸佛菩薩


○佛菩薩到得那鷄鳴之時正屬丑佛菩薩正是那一顆圓光明已久佛菩薩內外推尋覔總無境上施為渾大有也諸佛菩薩
和這佛法天地間永流通菩薩諸佛菩薩


○佛菩薩不見頭兮亦無手色相兩空渠不朽莫道未了之人惟聽此中言須知直至如今誰動口
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那半夜之時是屬子那震旦竺乾無彼此只聽五百華貍呌一聲只聽五百華貍呌一聲佛如來好看床頭物物偷心死也諸佛如來
和這佛法天地間永流通如來諸佛如來


○佛如來鷄鳴之時是屬丑僕僕起來伸兩手莫道趂忙捉起赤斑蛇佛如來看看到頭却是苕菷也諸佛如來
和這佛法天地間永流通如來諸佛如來


○佛如來到那平旦寅眼空佛祖絕踈親為何斷送渾家窮性命一條白棒血淋淋看看日出卯獲得如意寶佛如來散在春風百草頭三世十方何處討也諸佛如來
和這佛法天地間永流通如來諸佛如來


○佛如來到得那當食之時是屬辰佛如來莫教那大開兩眼喪天真佛如來何人笑擎一鉢和羅飯十字街頭待甚人也諸佛如來
和這佛法天地間永流通如來諸佛如來


○佛如來到得禺中已屬巳赤脚波斯穿閙市只見的皪驪珠滿把撒向人看看醉倒玉樓扶不起
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那日中之時已屬午誰倒跨南山焦尾虎直是驚動溪邊石丈人直是驚動溪邊石丈人佛菩薩一椎撾破那虛空鼓也諸佛菩薩
和這佛法天地間永流通菩薩諸佛菩薩


○佛菩薩日昳之時已屬未也解隨群并逐隊是誰橫拈鐵笛向西風佛菩薩只見嗚嗚吹起斜陽外也諸佛菩薩
和這佛法天地間永流通菩薩諸佛菩薩


○佛菩薩到那晡時申恣縱五欲生貪嗔便相似那竈前不見破木杓惡口潑舌冤四隣看看日入酉破靣呈拙醜佛菩薩選甚魔來與佛來一喝直教顛倒走也諸佛菩薩
和這佛法天地間永流通菩薩諸佛菩薩


○佛菩薩到得那黃昬之時已是戌佛菩薩誰道是那事一時都打失佛菩薩撲滅空王殿裏燈且喜眼前烏漆漆也諸佛菩薩
和這佛法天地間永流通菩薩諸佛菩薩


○佛菩薩入定之時已屬亥淨躶躶兮赤洒洒管教自在取性長伸兩脚眠一任萬頃桑田變滄海
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來且道十二時中別不別縱然通身是口難分說猶有時人暗地自嗟吁猶有時人暗地自嗟吁佛如來正是達磨西來有妙訣也諸佛如來
和這佛法天地間永流通如來諸佛如來


○佛如來子丑寅卯何曾別古人今人如是說莫道喪盡靈臺一物無佛如來端的是那佛祖分明為妙訣也諸佛如來
和這佛法天地間永流通如來諸佛如來


○佛如來誰道時時日日日日時時誰又道日日日日時時時時七顛又八倒孰是果孰非佛如來違時失候端的是誰也諸佛如來
和這佛法天地間永流通如來諸佛如來


○佛如來誰道那百年三萬六千日佛如來爭柰那一日朝昬十二時佛如來縱爾使令渾不管不知閙裏有誰知也諸佛如來
和這佛法天地間永流通如來諸佛如來


○佛如來鍾送黃昬鷄報曉世人何用閑煩惱莫教一叚虛空放開作兩邊看看萬丈峯頭產芝草
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那玉兔走過金烏飛那百年影子空相追好看至人兀坐無餘事好看至人兀坐無餘事佛菩薩解使那人間十二時也諸佛菩薩
和這佛法天地間永流通菩薩諸佛菩薩


○佛菩薩正是和氣生枯卉寒雲散遠郊便似木人占吉兆夜半露龜爻佛菩薩一年十二月月月如然一日十二時時時相似也諸佛菩薩
和這佛法天地間永流通菩薩諸佛菩薩


○佛菩薩天得一斗牛女虛危室壁地得一草木山河并土石君得一上下四維無等匹佛菩薩萬像森羅影現中一顆圓明光的歷也諸佛菩薩
和這佛法天地間永流通菩薩諸佛菩薩


○佛菩薩正是那日暮陰雲郊野深佛菩薩正是那重陽到後菊花新佛菩薩不因西嶠殘氷盡爭得東山一帶春也諸佛菩薩
和這佛法天地間永流通菩薩諸佛菩薩


○佛菩薩春山青青春水碧隨波逐浪成虛擲若能返究本源識却波流萬派分何須又說當年空靣壁
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那日暖風和柳眼青那氷消魚躍浪花生休道當鋒妙得空王印休道當鋒妙得空王印佛如來更覩半夜崑崙戴雪行也諸佛如來
和這佛法天地間永流通如來諸佛如來


○佛如來一氣不言群芳吐山色青青流水去只見化日舒長鶯吟又燕語佛如來桃花依舊笑春風佛祖從來知幾許也諸佛如來
和這佛法天地間永流通如來諸佛如來


○佛如來正是春光漸半春色方融正是桃花陌上噴馨香楊柳岸邊垂裊娜澗下水潺湲峯頭雲淡泊佛如來鶯啼樹杪蝶舞花前法法現成何勞心力也諸佛如來
和這佛法天地間永流通如來諸佛如來


○佛如來正是和風習習春日遲遲佛如來正是山花灼灼澗草離離佛如來還見燕子雙飛鶯對語無限春光付與誰也諸佛如來
和這佛法天地間永流通如來諸佛如來


○佛如來百鳥不來春又喧凭闌溢目水連天莫道世事無心還似今朝月看看照見三千及大千
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩便似木中有火不鑽不出又似沙中有金不淘不得如人心中有道不學不悟如人心中有道不學不悟佛菩薩正是白日休空過青春不再來也諸佛菩薩
和這佛法天地間永流通菩薩諸佛菩薩


○佛菩薩三月青春已過半溪山雨散雲又飛只見花自開還自落佛菩薩更有梁燕雙去復雙歸也諸佛菩薩
和這佛法天地間永流通菩薩諸佛菩薩


○佛菩薩看看春已暮落花紛紛下紅雨那南北行人歸不歸千山萬山鳴杜宇莫道無家何處歸十方剎土奚相依佛菩薩老天有箇真消息昨夜三更月在池也諸佛菩薩
和這佛法天地間永流通菩薩諸佛菩薩


○佛菩薩正是那清明已過十餘日佛菩薩正是那花雨闌珊方寸深佛菩薩春色惱人眠不得黃鸝飛過綠楊陰也諸佛菩薩
和這佛法天地間永流通菩薩諸佛菩薩


○佛菩薩春入寒岩不可加枯枝巧榦盡萌芽莫道化工縹緲形跡無藏處只見處處紅白都開一樣花
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那崑崗片玉火中潤那碧落孤蟾水底圓莫道一念翛然無異色莫道一念翛然無異色佛如來任從那車馬徃來喧也諸佛如來
和這佛法天地間永流通如來諸佛如來


○佛如來春氣已隨紅雨散薰風初度柳陰凉莫道逢人試問西來意佛如來更請端詳方便為敷揚也諸佛如來
和這佛法天地間永流通如來諸佛如來


○佛如來今年今日五月五百草靈苗誰不覩只見善財採藥與文殊殺活臨機互為主切須慎密莫莽眼上眉毛好看取佛如來信手拈來知不知甜的甜兮苦的苦也諸佛如來
和這佛法天地間永流通如來諸佛如來


○佛如來正是那酷暑如蒸不易禁佛如來正是那炎炎赫赫欲流金佛如來夜深簾外明如畫靈木迢然轉綠陰也諸佛如來
和這佛法天地間永流通如來諸佛如來


○佛如來莫言殘雪既消盡春風日漸長若將時節會佛法又何量正是無影樹栽人不見開花結果自馨香
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩秪見明月堂前金風玉露應知寂住峯頂葉落歸根休道古徃不知何處去休道古徃不知何處去佛菩薩看看後夜依前月到也諸佛菩薩
和這佛法天地間永流通菩薩諸佛菩薩


○佛菩薩但知今日復明日不覺前秋與後秋莫道平步坦然歸舊處佛菩薩却乘一輪好月過滄洲也諸佛菩薩
和這佛法天地間永流通菩薩諸佛菩薩


○佛菩薩正是秋山青秋水綠白鷺立寒沙孤蟬噪幽谷只見金風扇白蘋玉露滋黃菊流水自奏伯牙琴涼颷吹動王猷竹聽來聽不盡觀來觀不足佛菩薩解空不許離聲色似聽孤猿月下啼也諸佛菩薩
和這佛法天地間永流通菩薩諸佛菩薩


○佛菩薩正是金風淡蕩景物蕭條佛菩薩正是葉落臯雲飛嶺靣佛菩薩長天極目萬象昭然霜月流煇千江普現也諸佛菩薩
和這佛法天地間永流通菩薩諸佛菩薩


○佛菩薩寒風激水水成冰杲日照冰冰作水正是冰水無情只應時候至萬物皆然胡用生擬議
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來何人一曲一十五不涉宮商角徵羽若還究問那曲因由若還究問那曲因由佛如來南山起雲北山是雨也諸佛如來
和這佛法天地間永流通如來諸佛如來


○佛如來一曲韶陽古調清多年木石化為精莫道廣陵傳去人何在佛如來至今留得杜啼月明也諸佛如來
和這佛法天地間永流通如來諸佛如來


○佛如來誰道一九二九相逢不出手誰道三九二十七籬頭吹觱栗翻憶小釋迦雙手抱屈膝佛如來知不知實不實摩訶般若波羅蜜也諸佛如來
和這佛法天地間永流通如來諸佛如來


○佛如來莫道那晷運推移事若何佛如來秪因那來線去定淆訛佛如來縱爾織成蜀錦千般巧不出當時一隻梭也諸佛如來
和這佛法天地間永流通如來諸佛如來


○佛如來一竿絲線兩金魚不犯清波意自殊好看斜拽蓑衣遍身盡遮蓋空餘滿天明月照江湖
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩那動靜一如彼我不二那四時輪轉物理湛然休道夏不去兮冬自至風不寒兮冰自冷佛菩薩是今是古不假毫誰少誰多身無二用也諸佛菩薩
和這佛法天地間永流通菩薩諸佛菩薩


○佛菩薩瑞雪飄空滿山隖峻嶺寒梅花正吐只見手把須彌椎打虛空鼓佛菩薩莫教驚起憍梵鉢提通身冷汗渾如雨也諸佛菩薩
和這佛法天地間永流通菩薩諸佛菩薩


○佛菩薩誰道破二作一分三成六著串數珠數不足又道南辰信手攀北斗回身觸豁開戶牖正當軒玉兔金烏如轉軸佛菩薩傳不傳得不得那知陌上春條綠也諸佛菩薩
和這佛法天地間永流通菩薩諸佛菩薩


○佛菩薩休言去却一拈得七上下四方無等匹佛菩薩只見徐行踏斷流水聲縱觀寫出飛禽跡佛菩薩草茸茸烟冪冪空生岩畔花狼藉也諸佛菩薩
和這佛法天地間永流通菩薩諸佛菩薩


○佛菩薩正是冰消河北岸花發樹南枝休道茫茫宇宙到處是春色縱爾身在天涯亦早歸
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那光非照境境非存那光景俱忘復是痕休道百鳥不來春已老休道百鳥不來春已老佛如來更看落花流水遶江村也諸佛如來
和這佛法天地間永流通如來諸佛如來


○佛如來三獸渡河深淺別不勞精辨逈然分何如浩蕩深浸張帆者佛如來總不顧那洪濤巨浪過海門也諸佛如來
和這佛法天地間永流通如來諸佛如來


○佛如來莫道徧界不藏清波澄寂莫道互換投機箭鋒相直提起向上鉗鎚石火電光莫及佛如來任爾阻隔萬重山碧潭雲外豈相關也諸佛如來
和這佛法天地間永流通如來諸佛如來


○佛如來直須獨露乾坤光吞萬象佛如來要得普天帀地耀古騰今佛如來正是此夜一輪滿清光何處無也諸佛如來
和這佛法天地間永流通如來諸佛如來


○佛如來蚌含明月秋波冷兔子懷胎夜魄寒莫道皎皎清光團團成一片直須回首仔細用心觀
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩人人但見風旛動不肯回頭識動心好教從茲露出真消息好教從茲露出真消息佛菩薩松風江月盡是知音也諸佛菩薩
和這佛法天地間永流通菩薩諸佛菩薩


○佛菩薩浪靜風恬正好看秋江澄澈碧天寬好看漁人競把綸擲佛菩薩那箇不見冰輪蘸水寒也諸佛菩薩
和這佛法天地間永流通菩薩諸佛菩薩


○佛菩薩誰道倚欄看臘雪光射曉堂寒誰道萬德文殊海千重廓爾寬泥牛光影動石女素衣完佛菩薩會得青春意桃花悟更難也諸佛菩薩
和這佛法天地間永流通菩薩諸佛菩薩


○佛菩薩莫道分與未分玉機夜動佛菩薩莫道點與不點金梭暗拋佛菩薩直是清秋老兔吞光後湛水蒼龍骨時也諸佛菩薩
和這佛法天地間永流通菩薩諸佛菩薩


○佛菩薩午夜霜凝星斗寒長空雲盡山月落正是金鳳衝開玉鎻關麒麟掣斷黃金索迢迢劫外莫能拘南北東西逈超卓
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那白雲不到中峯頂那滿目烟蘿景象殊正是一句曲含千古調正是一句曲含千古調佛如來且看萬重青碧月來初也諸佛如來
和這佛法天地間永流通如來諸佛如來


○佛如來爭似春來處處閑花開花落豈相關莫道白雲自在隨舒卷佛如來直須識那風鼓無心滿世間也諸佛如來
和這佛法天地間永流通如來諸佛如來


○佛如來便似買鐵得真金求雨得瑞雪直須五峯玉琢成千樹銀花結龍王降吉祥普賢呈醜拙佛如來三世如來祕密門今日一時都漏泄也諸佛如來
和這佛法天地間永流通如來諸佛如來


○佛如來要知那雲去雲來非有意佛如來要知那雲來雲去本無心佛如來有無截斷靈何在突兀一峯青到今也諸佛如來
和這佛法天地間永流通如來諸佛如來


○佛如來茫茫無處覔安心求得心安却苦身莫道三尺雪深也曾親立處從今不知誰是雪中人
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩淡淡雲收山嶽露茱萸雨過竹風清正是誰家別館池塘裏正是誰家別館池塘裏佛菩薩惟有一對鴛鴦畫不成也諸佛菩薩
和這佛法天地間永流通菩薩諸佛菩薩


○佛菩薩莫道洪源一滴久澄清流出千江絕浪聲好看大海幾多遊翫者佛菩薩茫茫都只空繞水邊行也諸佛菩薩
和這佛法天地間永流通菩薩諸佛菩薩


○佛菩薩只見雲天雨落中水水上漂漂見漚起又見前者已滅後者生前後相續無窮已本因雨滴成還緣風落水佛菩薩不知漚水性無殊隨他轉變將為異也諸佛菩薩
和這佛法天地間永流通菩薩諸佛菩薩


○佛菩薩直須是外間明瑩內含虛佛菩薩到得那內外玲瓏若寶珠佛菩薩正在澄波看似有及乎動着又如無也諸佛菩薩
和這佛法天地間永流通菩薩諸佛菩薩


○佛菩薩有無動靜事難明無相之中有相形只知漚向水中出豈知水亦從漚生正是解盡蘊空漚不實方能明見本來真
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來六合翩翻劈靣來暫披麤服混塵埃莫道因風吹火渾閑事莫道因風吹火渾閑事佛如來看看引得遊人不肯回也諸佛如來
和這佛法天地間永流通如來諸佛如來


○佛如來休道壞不壞隨不隨徒將聞見強針錐更看太湖三萬六千頃佛如來秪有月在波心說向誰也諸佛如來
和這佛法天地間永流通如來諸佛如來


○佛如來莫道一二三四五火裏蝍蟟吞却虎莫道六七八九十水底泥牛波上立日夜雨霖霖鐵鎚灑不入佛如來只見着底急百川洶湧須彌岌那吒撞出來稽首贊歎道難及也諸佛如來
和這佛法天地間永流通如來諸佛如來


○佛如來正是那天飄碎玉千峯雪佛如來正是那雨滴巖花萬國春佛如來堪聽澗溪流水急潺潺終日不聞聞也諸佛如來
和這佛法天地間永流通如來諸佛如來


○佛如來天地為爐萬物燋石人駕浪度雲霄好看風生半夜更覺霜威重看看月落冰寒逼凋
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩誰道遏喇喇閙聒聒總是悠悠造抹撻正似飢時喫鹽加得渴正似飢時喫鹽加得渴佛菩薩枉却一生頭枿枿究竟不能知始末也諸佛菩薩
和這佛法天地間永流通菩薩諸佛菩薩


○佛菩薩丈夫語話須豁豁莫學癡人受摩捋休道趂時結裹學擺撥也學柔和也麤糲佛菩薩直語向人人未達試作長歌歌一鉢也諸佛菩薩
和這佛法天地間永流通菩薩諸佛菩薩


○佛菩薩正是青天寥寥月初上此時影空含萬象誰道幾處浮生自是非一源清淨無來徃切莫將心作水泡百毛含血是誰教佛菩薩不如靜坐真如地頂上從他鵲作巢也諸佛菩薩
和這佛法天地間永流通菩薩諸佛菩薩


○佛菩薩正是那菩提樹下度眾生佛菩薩直須教度盡眾生不生死佛菩薩不生不死真丈夫無形無相大毘盧塵勞滅盡真如在一顆圓明無價珠也諸佛菩薩
和這佛法天地間永流通菩薩諸佛菩薩


○佛菩薩人人盡有真如性恰似黃金在鑛中從此鍊去鍊來顯出金體淨方知真即是妄妄為真
和這佛法天地間永流通菩薩諸佛菩薩


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通如來諸佛如來


○佛如來那真心莫謾生煩惱那衣食隨時養色身直須好也着弱也着一切無心無染著直須麤也餐細也餐莫學凡夫相上觀佛如來坐亦行行亦行生死樹下菩提果亦無坐亦無行無生何用覔無生也諸佛如來
和這佛法天地間永流通如來諸佛如來


○佛如來誰道離則著著則離幻化門中無實義要知無可離無可著不須更求無病藥佛如來語時默默時語語默縱橫無處所亦無語亦無默莫喚東西作南北也諸佛如來
和這佛法天地間永流通如來諸佛如來


○佛如來誰道嗔即喜喜即嗔我自降魔轉法輪誰道亦無嗔亦無喜水不離波波即水正是慳時捨捨時慳不離內外及中間佛如來亦無慳亦無捨寂寂寥寥無可把也諸佛如來
和這佛法天地間永流通如來諸佛如來


○佛如來莫道苦時樂樂時苦任爾修行斷門戶佛如來亦無苦亦無樂本來自在無繩索佛如來垢即淨淨即垢兩邊畢竟無前後亦無垢亦無淨大千同一真如性也諸佛如來
和這佛法天地間永流通如來諸佛如來


○佛如來誰道藥即是病病是藥到頭兩事須拈却休道從來無藥自身亦無病畢竟正是真如靈覺性
和這佛法天地間永流通如來諸佛如來


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩
和這佛法天地間永流通菩薩諸佛菩薩


○佛菩薩誰道魔作佛佛作魔鏡裏尋形水上波誰道亦無魔亦無佛三世本來無一物須知凡即是聖聖即凡色裏膠青水裏鹹須知凡即是聖聖即凡色裏膠青水裏鹹佛菩薩亦無凡亦無聖萬行總持無一行也諸佛菩薩
和這佛法天地間永流通菩薩諸佛菩薩


○佛菩薩真中有假假中真自是凡夫起妄塵莫道世上無真亦無假佛菩薩若不喚時如何能應喏也諸佛菩薩
和這佛法天地間永流通菩薩諸佛菩薩


○佛菩薩莫道本來無姓亦無名只麼騰騰信脚行莫道有時鄽市并屠肆一朵紅蓮火上生縱爾杖遊一身似浮雲佛菩薩幻化由來似寄居他家觸處更清虛也諸佛菩薩
和這佛法天地間永流通菩薩諸佛菩薩


○佛菩薩誰道真真實諦本非真但是名聞即是塵佛菩薩若向塵中解真實便是堂堂出世人佛菩薩出世之人莫造作獨行獨步空索索無生無死無涅槃本來生死不相干也諸佛菩薩
和這佛法天地間永流通菩薩諸佛菩薩


○佛菩薩無是無非無動靜莫謾將身入空井無善無惡無去來亦無明鏡掛高臺我聞見解只如此不信從他造劫
和這佛法天地間永流通菩薩諸佛菩薩


