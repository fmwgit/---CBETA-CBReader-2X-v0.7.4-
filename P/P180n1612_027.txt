永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

且莫論無知無相更無為。 和觀音菩薩十方諸佛菩薩。


且莫論當場非悟亦非迷。 和南無釋迦牟尼佛南無釋迦牟尼佛。


且莫論覿體難容分別者。
和觀音菩薩十方諸佛菩薩。


噯且只看有無知見俱遣悟真機。 和南無釋迦牟尼佛南無釋迦牟尼佛。


一三三一互相容。
和觀音菩薩十方諸佛菩薩。


看離著一切相看離著一切名大虛空大圓鏡那充滿煇融。
和南無釋迦牟尼佛南無釋迦牟尼佛。


那三一一三須究竟。 和觀音菩薩十方諸佛菩薩。


則見那大般若則見那大般若光煇煇光煇煇的照耀一味清淨善見神藥瞽明聾聽執化壅通。
和南無釋迦牟尼佛南無釋迦牟尼佛。


覩蚌含明月影重重。
和觀音菩薩十方諸佛菩薩。


又則見青出藍又則見冰生水問般若那箇體用難窮。
和南無釋迦牟尼佛南無釋迦牟尼佛。


那眾生因迷妄心緣意識諸相種種真難離。
和觀音菩薩十方諸佛菩薩。


又則見那眾生又則見那眾生轉作那無邊邊的生死墮著那深沈沈的欲海念念遷流念念起滅攀緣輪轉永墮劫中。
和南無釋迦牟尼佛南無釋迦牟尼佛。


真際由來泯像痕。 和觀音菩薩十方諸佛菩薩。


非境緣非色見廓無垠。 和南無釋迦牟尼佛南無釋迦牟尼佛。


那啟悟與開明要撥塵。
和觀音菩薩十方諸佛菩薩。


我則見那鏡光我則見那鏡光羣波共水眾器同金了知畢竟真中絕妄妄外無真。
和南無釋迦牟尼佛南無釋迦牟尼佛。


要知那波是水要知那水是波圓同太虛無餘無欠亦無邊。
和觀音菩薩十方諸佛菩薩。


則見得那萬種的泥犁則見得那萬種的泥犁那三塗的地獄那千仞的劒林諸熱煩惱塵沙苦趣無界無限真際悉該。
和南無釋迦牟尼佛南無釋迦牟尼佛。


噯看離波別有水望迷境限方隅眾生諸佛那苦樂菩提煩惱殊形異狀名相紛紜。
和觀音菩薩十方諸佛菩薩。


噯那其間則見得念念圓融則見得念念圓融脗合無間能所俱忘不知不覺豁然開悟心空及第方道是那了徹性源。
和南無釋迦牟尼佛南無釋迦牟尼佛。


眼空四海十虛明。 和觀音菩薩十方諸佛菩薩。


我則見圓湛湛的寸心則見那瀾翻翻的片舌羣機泛應。
和南無釋迦牟尼佛南無釋迦牟尼佛。


融八識即為真混六情即為際天光野色。
和觀音菩薩十方諸佛菩薩。


則見得無邊邊的法義則見得諸種種的方便那三乘十二分教從此出生。
和南無釋迦牟尼佛南無釋迦牟尼佛。


噯要知那未磨鏡光不彰在礦金形有礙由此執著怎能勾開明通悟。
和觀音菩薩十方諸佛菩薩。


噯直須要去垢翳除汙塵銷滯礙化形迹朗融融明潔潔金純鏡淨見光晶。
和南無釋迦牟尼佛南無釋迦牟尼佛。


從此處更要掃空悟迹剗除見刺解人粘去人縛本來具足淨融融那真妄都祛遣。
和觀音菩薩十方諸佛菩薩。


則見得極大同小則見得極小同大邊融際廓脫悟迷忘得失會同交徹斷諸緣萬境俱清。
和南無釋迦牟尼佛南無釋迦牟尼佛。


百千方便濟人多。 和觀音菩薩十方諸佛菩薩。


強指說那煩惱那生死愛為河。 和南無釋迦牟尼佛南無釋迦牟尼佛。


噯以非彼為彼以非此為此只見得那觸目那覿體輒成乖生蔽障到此處法法成差塵塵涉礙誰認得本來旨。
和觀音菩薩十方諸佛菩薩。


須知那一微塵須知那廣大海混融融淨圓圓透徹徹彼不二此不二亦無彼亦無此無中流無畔岸直須要不存中見掀翻櫓棹泯絕舟航無涓滴那輥底濤波。
和南無釋迦牟尼佛南無釋迦牟尼佛。


則見得那源底窮古今澄不清攪不濁非靜非動無多少。
和觀音菩薩十方諸佛菩薩。


那眾生只知說彼世不搖動說此世不改變怎見十方圓同太虛平等無頗。
和南無釋迦牟尼佛南無釋迦牟尼佛。


只似那天地間百川注體不流萬竅號本自寂要覓那動相安可得。
和觀音菩薩十方諸佛菩薩。


噯那其間要認得色即空成大智空即色成大悲不證涅槃不住生死無障無礙方得見彌陀。
和南無釋迦牟尼佛南無釋迦牟尼佛。


誰識那靈源不動體何依。 和觀音菩薩無量諸佛菩薩。


誰識那各隨根器徇時機。 和南無釋迦牟尼佛南無釋迦牟尼佛。


誰識那四諦法輪從此轉。
和觀音菩薩無量諸佛菩薩。


噯到其間山河大地草木盡光煇。 和南無釋迦牟尼佛南無釋迦牟尼佛。


神通妙用浩無邊。
和觀音菩薩無量諸佛菩薩。


誰辨得火中蓮誰辨得火中蓮風振海雷破山彈指草鞋穿。
和南無釋迦牟尼佛南無釋迦牟尼佛。


看坐擁羣峯雲覆徧。 和觀音菩薩無量諸佛菩薩。


只見得夜迢遙只見得夜迢遙月沈沈月沈沈的金帳虛空寂寞無人與共星涵碧海月在青天。
和南無釋迦牟尼佛南無釋迦牟尼佛。


聽鷓鴣啼向畫樓前。 和觀音菩薩無量諸佛菩薩。


坐靈山誰得知坐靈山誰得知從出定文殊向佛難宣。
和南無釋迦牟尼佛南無釋迦牟尼佛。


那其間須會得風動塵飛浪止波澄隨發現。
和觀音菩薩無量諸佛菩薩。


只見得入山來只見得入山來推出一片片的白雲撮去那亂紛紛的黃葉天高地厚山遙海闊瑠璃坑壍驟馬加鞭。
和南無釋迦牟尼佛南無釋迦牟尼佛。


虎穴魔宮到者稀。 和觀音菩薩無量諸佛菩薩。


水底燈無根總堪疑。 和南無釋迦牟尼佛南無釋迦牟尼佛。


寒林裏那中間忽逢伊。
和觀音菩薩無量諸佛菩薩。


只見得十二時只見得十二時施為動轉句裏藏鋒言中有響眼光爍破覿面當機。
和南無釋迦牟尼佛南無釋迦牟尼佛。


這邊道休休休那邊道呵呵呵葉落知秋便似那電光石火。
和觀音菩薩無量諸佛菩薩。


我只見密簇簇的祥雲我只見密簇簇的祥雲滃芬芬的瑞靄高聳聳的龍樓春光三月遊觀上國青天白日花落鶯啼。
和南無釋迦牟尼佛南無釋迦牟尼佛。


噯看明月千年照趂曇華五葉開西山松老只見得垂垂白髮垂垂白髮慈悲心在。
和觀音菩薩無量諸佛菩薩。


噯那其間直須是蟾桂婆娑直須是蟾桂婆娑大地山河驪珠粲爛一塵不動穿開碧落竿頭進步杯吞滄海芥納須彌。
和南無釋迦牟尼佛南無釋迦牟尼佛。


清風月下守株人。 和觀音菩薩無量諸佛菩薩。


只見得錦粲粲的春光只見得錦粲粲的春光萬象俱新。
和南無釋迦牟尼佛南無釋迦牟尼佛。


幾疊疊的青山一層層的白雲重重深鎖。
和觀音菩薩無量諸佛菩薩。


又見得靄芬芬的香煙又見得靄芬芬的香煙寶爐中馥馥郁郁普供同熏。
和南無釋迦牟尼佛南無釋迦牟尼佛。


噯休道是見不盡語不曉答不通解不盡機鋒不露把明珠反成瓦礫。
和觀音菩薩無量諸佛菩薩。


噯那其間明歷歷露迥迥圓陀陀光的的淨倮倮赤灑灑無罣無礙離凡塵。
和南無釋迦牟尼佛南無釋迦牟尼佛。


一時間見得日從東出月向西頹金烏飛玉兔走根源直截畢竟有誰知去來生滅。
和觀音菩薩無量諸佛菩薩。


便似那水底泥牛便似那水底泥牛雲中木馬驟清風耕白月乘舟半夜過滄溟浩渺無垠。
和南無釋迦牟尼佛南無釋迦牟尼佛。


前老柏是誰栽。 和觀音菩薩無量諸佛菩薩。


枕山根披古衲寒月夜白雲堆。 和南無釋迦牟尼佛南無釋迦牟尼佛。


噯踏破畫門來擘開凡聖路那其間人是人境是境僧是僧俗是俗向上去重重指示千古流芳直到毗盧頂上。
和觀音菩薩無量諸佛菩薩。


直須是聖境開直須是聖境開虎巡山烏引路那時節萬株杉千箇竹雙澗聲五峯影碧瑠璃金色界只見得風光溢目草青葱玲瓏八面嶺侵霄漢觸處奇哉。
和南無釋迦牟尼佛南無釋迦牟尼佛。


似石女紡麻纑想其間納滄海吞宇宙換骨洗腸重整頓。
和觀音菩薩無量諸佛菩薩。


一時間看來山是山水是水壯雄樓聳傑閣天宮何異休論南嶽說甚天台。
和南無釋迦牟尼佛南無釋迦牟尼佛。


直須是悟宗乘似虛空藏鳥迹盡利名忘色相畢竟是如何澄慧境。
和觀音菩薩無量諸佛菩薩。


噯那時節只見得月在池雲生砌草侵天華滿地路出松門澗流綠水四山相逼祖意不西來。
和南無釋迦牟尼佛南無釋迦牟尼佛。


誰識那松風水月淡相親。 和觀音菩薩十方諸佛菩薩。


誰識那白雲明月露全真。 和南無釋迦牟尼佛南無釋迦牟尼佛。


誰識那翠竹黃華非外境。
和觀音菩薩十方諸佛菩薩。


噯那其間靈光爍破大地絕纖塵。 和南無釋迦牟尼佛南無釋迦牟尼佛。


高山進步莫遲遲。
和觀音菩薩十方諸佛菩薩。


只見得那壁廂只見得那壁廂清風起白浪生雲向眼前飛。
和南無釋迦牟尼佛南無釋迦牟尼佛。


問向去從歸青嶂裏。 和觀音菩薩十方諸佛菩薩。


只見得宇宙間只見得宇宙間渺茫茫渺茫茫的境界無邊無岸山河萬里龍吟霧起虎嘯風吹。
和南無釋迦牟尼佛南無釋迦牟尼佛。


看秋煙染出碧瑠璃。
和觀音菩薩十方諸佛菩薩。


只見得萬株松只見得萬株松三級塔坐石閑望雲歸。
和南無釋迦牟尼佛南無釋迦牟尼佛。


問葛藤得也未楖橫挑目視雲霄誰悟得。
和觀音菩薩十方諸佛菩薩。


則見那古佛岩則見那古佛岩排著那直挺挺的青松列著那聳森森的翠柏白雲影裏青山四面冰壺一片身世誰知。
和南無釋迦牟尼佛南無釋迦牟尼佛。


佛佛心心即佛心。 和觀音菩薩十方諸佛菩薩。


若悟時似止渴望梅林。 和南無釋迦牟尼佛南無釋迦牟尼佛。


端的是那山高日易曛。
和觀音菩薩十方諸佛菩薩。


不見那坐中人不見那坐中人直須是那聽則無聲敲之即響風中葉落外雲深。
和南無釋迦牟尼佛南無釋迦牟尼佛。


這邊道心即佛那邊道佛即心非佛非心畢竟是都無一物。
和觀音菩薩十方諸佛菩薩。


只聽得響潺潺的水流只聽得響潺潺的水流翠溜溜的山色暖融融的韶光莓苔滿地橫眠倒臥山華似錦綠葉成陰。
和南無釋迦牟尼佛南無釋迦牟尼佛。


噯是兔角不用有是牛角不用無有無不是只見得芬芬馥馥芬芬馥馥馨香滿路。
和觀音菩薩十方諸佛菩薩。


噯那其間須體認妙淨明心須體認妙淨明心一句全真山河大地星辰日月東西南北玲瓏八面箇中不昧徧界黃金。
和南無釋迦牟尼佛南無釋迦牟尼佛。


韶光三月景和融。 和觀音菩薩十方諸佛菩薩。


只見那似錦繡的山川只見那似錦繡的山川處處相同。
和南無釋迦牟尼佛南無釋迦牟尼佛。


廣蕩蕩的乾坤密簇簇的園林森羅萬象。
和觀音菩薩十方諸佛菩薩。


只聽得雲中木馬嘶風只聽得雲中木馬嘶風徧虛空紅霞閃爍引路天童。
和南無釋迦牟尼佛南無釋迦牟尼佛。


噯那時節法性開命根斷宇宙寬波瀾闊電光石火直見得四楞蹋地。
和觀音菩薩十方諸佛菩薩。


噯要須知心若生法亦生心若滅法亦滅法即心心即法由來生滅總皆空。
和南無釋迦牟尼佛南無釋迦牟尼佛。


那其間莫道三界無法何處求心鳥出林蛇入草法華常轉一念清淨心佛居魔殿。
和觀音菩薩十方諸佛菩薩。


只恐是見兔放鷹只恐是見兔放鷹刻舟求劒功德天黑暗女二俱不受春潭水闊睡漁翁。
和南無釋迦牟尼佛南無釋迦牟尼佛。


一枝瑞草亂峯垂。 和觀音菩薩十方諸佛菩薩。


岡含玉山先潤兔懷胎月未知。 和南無釋迦牟尼佛南無釋迦牟尼佛。


噯見色不見心諸色無形見那其間熱取涼寒向火飢即餐渴即飲直須是隨緣自在念念圓明即見十方剎海。
和觀音菩薩十方諸佛菩薩。


只見得道場中只見得道場中心傳心相現相畢竟是水成波拳作掌道度眾生心說法無法說無生度只見得此心此佛內外中間悉無所屬飲泉定渴喫飯充饑。
和南無釋迦牟尼佛南無釋迦牟尼佛。


想悟心不自心觀虛空含萬象悉平等離真離妄非迷悟。
和觀音菩薩十方諸佛菩薩。


那其間直須體混融無縛脫忘取捨去染習虛通一竅不留不礙無象無私。
和南無釋迦牟尼佛南無釋迦牟尼佛。


且莫道恁麼時夜見星晝見日水作琴雲為蓋畢竟是知見成何事。
和觀音菩薩十方諸佛菩薩。


噯直須要看取那朝東南暮西北月無方風有韻提起須彌煇天煇地須看掣電一喝震雷威。
和南無釋迦牟尼佛南無釋迦牟尼佛。


試問道幾人曾到雪峯來。 和觀音菩薩無量諸佛菩薩。


試問道月中涼兔又懷胎。 和南無釋迦牟尼佛南無釋迦牟尼佛。


試問道三脚靈龜誰解識。
和觀音菩薩無量諸佛菩薩。


噯那其間禹門雷動一擊浪崔嵬。 和南無釋迦牟尼佛南無釋迦牟尼佛。


棊逢敵手著還新。
和觀音菩薩無量諸佛菩薩。


道難藏眼裏身道難藏眼裏身空山裏惆悵間都是爛柯人。
和南無釋迦牟尼佛南無釋迦牟尼佛。


看掣電追風機輪迅。 和觀音菩薩無量諸佛菩薩。


直須是悟心圓直須是悟心圓有拏雲有拏雲的手一念平等無縛無脫不取不捨離妄離真。
和南無釋迦牟尼佛南無釋迦牟尼佛。


筭從前徵詰洞無垠。
和觀音菩薩無量諸佛菩薩。


便只似一番風便只似一番風一番雨鶯啼處處同春。
和南無釋迦牟尼佛南無釋迦牟尼佛。


到其間真箇是不生不心境逐能沈法亦滅。
和觀音菩薩無量諸佛菩薩。


禪與道意如何禪與道意如何便是那廣浩浩的十方便是那渺綿綿的三界橫亦不得豎亦不得見聞路絕無色無塵。
和南無釋迦牟尼佛南無釋迦牟尼佛。


霽月涼風動十虛。 和觀音菩薩無量諸佛菩薩。


看殊祥騰瑞色顯靈樞。 和南無釋迦牟尼佛南無釋迦牟尼佛。


直須知那一法本皆無。
和觀音菩薩無量諸佛菩薩。


原來是那祖師原來是那祖師它說的是四大本空五陰非有得骨得髓當面塗糊。
和南無釋迦牟尼佛南無釋迦牟尼佛。


這邊是豎拳頭那邊是策眉毛領略不全直須是連腮便掌。
和觀音菩薩無量諸佛菩薩。


誰認得針鋒把定乾坤誰認得針鋒把定乾坤藕絲張開世界芥子吞納須彌進前退後發明今古功多業就水到成渠。
和南無釋迦牟尼佛南無釋迦牟尼佛。


噯道維摩擎世界經百鍊見真金分明鑒得直饒取千聖萬聖千聖萬聖驀然出現。
和觀音菩薩無量諸佛菩薩。


噯那其間直須是無盡乾坤直須是無盡乾坤三界十方若凡若聖若男若女若僧若俗山河大地都歸一握吞盡毗盧。
和南無釋迦牟尼佛南無釋迦牟尼佛。


五輪指上放毫光。 和觀音菩薩無量諸佛菩薩。


只見得晃粲粲的騰煇只見得晃粲粲的騰煇不壞金剛。
和南無釋迦牟尼佛南無釋迦牟尼佛。


耳邊風雨蕭騷眼中落葉交加六根盡塞。
和觀音菩薩無量諸佛菩薩。


直須是雪山冷坐九年直須是雪山冷坐九年那其間千燈續燄五葉芬芳。
和南無釋迦牟尼佛南無釋迦牟尼佛。


噯誰解道是而非同而別種空華抽暗楔白雲坐斷畢竟是相呈覿面。
和觀音菩薩無量諸佛菩薩。


噯試揀來是明珠是瓦礫圓煇煇光的的露迥迥赤灑灑一時點破妙無方。
和南無釋迦牟尼佛南無釋迦牟尼佛。


直須是見得以的破的以機奪機青出藍冰生水隨機應物順風掛帆兒始須悟得。
和觀音菩薩無量諸佛菩薩。


也須到種種施為也須到種種施為優游自在絕塵緣超性海無罣無礙野華徧地是清香。
和南無釋迦牟尼佛南無釋迦牟尼佛。


世尊當面指迷蹤。 和觀音菩薩無量諸佛菩薩。


跨青鸞乘白鶴登絳闕入珠宮。 和南無釋迦牟尼佛南無釋迦牟尼佛。


噯雲向故山歸月隨流水去且休言玄不玄妙不妙非不非是不是那時節一二二一皆彼所生即此是名戒行。
和觀音菩薩無量諸佛菩薩。


佛說教亦無心佛說教亦無心說即無無即說且莫道寒即衣飢即飯來不來去不去若無心即無業直須是無生無死體段俱無寂然無事是名清淨萬法皆空。
和南無釋迦牟尼佛南無釋迦牟尼佛。


且休論佛即心不是心不是佛不是物傾腸倒腹從頭說。
和觀音菩薩無量諸佛菩薩。


莫恁地沈吟那其間直須要辨來端分緇素句句相投僊天識破不露機鋒。
和南無釋迦牟尼佛南無釋迦牟尼佛。


只見得那其間水自流雲自去鳳銜花龍帶雨這一句古今無滲漏。
和觀音菩薩無量諸佛菩薩。


噯那時節因禮拜行便行止便止脫規模離窠臼一任操持寶劒常露隨波逐浪順水一帆風。
和南無釋迦牟尼佛南無釋迦牟尼佛。


也休論即心惟佛佛惟心。 和觀音菩薩十方諸佛菩薩。


也休論心智清淨似黃金。 和南無釋迦牟尼佛南無釋迦牟尼佛。


也休論無相無形神力大。
和觀音菩薩十方諸佛菩薩。


噯且看那般若法藏非淺亦非深。 和南無釋迦牟尼佛南無釋迦牟尼佛。


菩提本覺道難窮。
和觀音菩薩十方諸佛菩薩。


只看那柏子只看那金剛圈破沙盆鐵酸餡這議論重重。
和南無釋迦牟尼佛南無釋迦牟尼佛。


看似地普擎天普蓋。 和觀音菩薩十方諸佛菩薩。


怎見得兩不雙怎見得一不隻鑄金圈覷破著那鐵壁放去拈來非離非即千江明月八極清風。
和南無釋迦牟尼佛南無釋迦牟尼佛。


覩白雲淡蕩卷舒中。
和觀音菩薩十方諸佛菩薩。


則見得在聖凡則見得在聖凡無增減各各具足包容。
和南無釋迦牟尼佛南無釋迦牟尼佛。


那芸芸那蠢蠢離相離名因甚分皮更分髓。
和觀音菩薩十方諸佛菩薩。


怎見得是銀山怎見得是鐵壁突出那無孔孔的金鎚打破那上牢牢的漆桶覿體無差是非情盡指鹿為馬喚甕作鐘。
和南無釋迦牟尼佛南無釋迦牟尼佛。


雲滿青山月滿川。 和觀音菩薩十方諸佛菩薩。


洞心神宗聖默絕諸緣。 和南無釋迦牟尼佛南無釋迦牟尼佛。


誰道是那無口解談禪。
和觀音菩薩十方諸佛菩薩。


那西河的師子那長沙的大蟲妄自執著指西作東認有為空剖心露目佛祖人天。
和南無釋迦牟尼佛南無釋迦牟尼佛。


那古廟的香爐這一條的白練越生超死金烏飛上海東門。
和觀音菩薩十方諸佛菩薩。


豎起著那生鐵的脊梁撗按著那倚天的長劒志虔虔的精專猛威威的勇健佛面剝金鍼頭削鐵幾多汙染雜毒狐涎。
和南無釋迦牟尼佛南無釋迦牟尼佛。


噯徇著二昧著一守著一生著二自心真妄只見得六六七七豎起拳頭展開兩手。
和觀音菩薩十方諸佛菩薩。


噯那其間只見得種種法生只見得種種法滅影因燈見波仗水興撑破銀山展開明月清機歷掌真箇是那遠拍肩。
和南無釋迦牟尼佛南無釋迦牟尼佛。


蟭螟負海入蚊眉。 和觀音菩薩十方諸佛菩薩。


我則見三有有的眾生則見那三有有的眾生撈摝奔馳。
和南無釋迦牟尼佛南無釋迦牟尼佛。


轉自己入山河轉山河歸自己一齊拈却。
和觀音菩薩十方諸佛菩薩。


則見得無重數的山水則見得無重數的樓閣提逴得自然任運無絆無羈。
和南無釋迦牟尼佛南無釋迦牟尼佛。


噯却見得跨紫鸞迎曉霧入西秦過東魯林下衲子蹈大方形棲物表。
和觀音菩薩十方諸佛菩薩。


噯又看它丈六身一莖草是瓦礫是珍寶去昏沈絕念慮直須一物不干懷。
和南無釋迦牟尼佛南無釋迦牟尼佛。


要知得那箇水銀無假阿魏無真翳聞塵藏見刺只向伊道有誰能舉眸向天外看。
和觀音菩薩十方諸佛菩薩。


須知那無上菩提須知那無上菩提安樂解脫出輪迴離生滅悟迷解縛俱截斷寸刃不施。
和南無釋迦牟尼佛南無釋迦牟尼佛。


森羅萬象鐵渾侖。 和觀音菩薩十方諸佛菩薩。


誰道著要成佛要作祖證良因。 和南無釋迦牟尼佛南無釋迦牟尼佛。


噯迷的從何來悟的從何起未悟處不見寂便見亂不見動便見靜了迷心當處解脫天真明妙那端的無障礙。
和觀音菩薩十方諸佛菩薩。


我則見那二邊我則見那二邊口道著步踏著行到那路途窮雲水空布衫穿草鞋薄信從來自擔閣只見得如夢如幻如露如電無得無失無是非那生死休論。
和南無釋迦牟尼佛南無釋迦牟尼佛。


那其間只見得觜盧都張兩眼掛空壁金剛猛醒何曾睡。
和觀音菩薩十方諸佛菩薩。


怎見得那箇混聖凡齊物我一自它等憎愛兩重拈却似冰消火如火消冰。
和南無釋迦牟尼佛南無釋迦牟尼佛。


須到得離言詮擲大千卷法界把黃金鑄子期那知音自是從來少。
和觀音菩薩十方諸佛菩薩。


噯那其間只見得比兔角長三尺較龜毛短一分鷺鷥白雪明月蘆華一般廝稱難見更難聞。
和南無釋迦牟尼佛南無釋迦牟尼佛。


且休論動時塵起靜冰生。 和觀音菩薩無量諸佛菩薩。


且休論長年宴坐也惺惺。 和南無釋迦牟尼佛南無釋迦牟尼佛。


且休論暗地拾來無用處。
和觀音菩薩無量諸佛菩薩。


噯且聽那華村犬吠柳陌與鶯鳴。 和南無釋迦牟尼佛南無釋迦牟尼佛。


禪河無底亦無邊。
和觀音菩薩無量諸佛菩薩。


則見得車同轍則見得事同理器同金波同水那萬象森然。
和南無釋迦牟尼佛南無釋迦牟尼佛。


那象體自來無蓋覆。 和觀音菩薩無量諸佛菩薩。


道是無非不是道非無是不非盡十方徧虛空的色象大小纖洪皆是自己信口道著總是真詮。
和南無釋迦牟尼佛南無釋迦牟尼佛。


向一菴高臥契幽玄。
和觀音菩薩無量諸佛菩薩。


則見得火知燒則見得水知濕了了處無物無佛無人。
和南無釋迦牟尼佛南無釋迦牟尼佛。


忽然間到那箇損益兩忘撒手歸來面空壁。
和觀音菩薩無量諸佛菩薩。


休論那雪裏粉休論那墨中煤怎麼道那是識的非心怎麼道那是心的非識明鏡臺前果日光中細觀黑白分別醜妍。
和南無釋迦牟尼佛南無釋迦牟尼佛。


靈鑑昭昭我不知。 和觀音菩薩無量諸佛菩薩。


非風動非旛動果何疑。 和南無釋迦牟尼佛南無釋迦牟尼佛。


不是心不是佛妙難窺。
和觀音菩薩無量諸佛菩薩。


怎道是容十虛怎道是貫三際祖祖心空佛佛道同細鍼削鐵單絲絞水難測端倪。
和南無釋迦牟尼佛南無釋迦牟尼佛。


那道著五君臣這說著四照用玉轉珠回則見那風飛雷厲。
和觀音菩薩無量諸佛菩薩。


看那箇專一心的三觀看這箇擅直指的單傳轉萬年為一念視一念為萬年不長不短非多非少非延非促萬劫無期。
和南無釋迦牟尼佛南無釋迦牟尼佛。


噯那處處分著身這塵塵露著影不離當處則見得澄澄湛湛澄澄湛湛光明透徹。
和觀音菩薩無量諸佛菩薩。


噯那其間怎見得微塵不小怎見得虛空不大雪谷華開冰壺日麗不萌枝上無影邊玉象圍繞還見得那金鳳追隨。
和南無釋迦牟尼佛南無釋迦牟尼佛。


無中現有有邊無。 和觀音菩薩無量諸佛菩薩。


要知那無不無即是有要知那有不有即是無獨立單居。
和南無釋迦牟尼佛南無釋迦牟尼佛。


那無無無不無那有有有何有混融無間。
和觀音菩薩無量諸佛菩薩。


則見得那孤山裏種梅則見得那彭澤上栽柳一多處心法互徧含畜無餘。
和南無釋迦牟尼佛南無釋迦牟尼佛。


噯却見得那迅雷起幽蟄這杲日麗昏衢聵聞瞽視愚者智遠登真覺。
和觀音菩薩無量諸佛菩薩。


噯那其間提起頭拽不斷放下手卒難尋換新腔翻古調拈來用處果何如。
和南無釋迦牟尼佛南無釋迦牟尼佛。


到如今幻成鍛聖鎔凡吟風嘯月作爐鞴與叢林二見蜂起誰知道機前那三點活。
和觀音菩薩無量諸佛菩薩。


又見得非文非字又見得無佛無心大師欵桉黑漆桶玉麒麟揣盡古佛那家私須用分。
和南無釋迦牟尼佛南無釋迦牟尼佛。


靈知不昧寂無為。 和觀音菩薩無量諸佛菩薩。


只見那包德用該內外洞幽微。 和南無釋迦牟尼佛南無釋迦牟尼佛。


噯既能深能廣又非有非空那其間也不生也不滅也無終也無始寤真性空明廓徹即心即佛方得證菩提妙。
和觀音菩薩無量諸佛菩薩。


直須要造心源直須要造心源無知得不取捨無對脩認著迷了著悟識那真別那妄更依倚相對待要知那棄影勞形處陰影滅到得止觀雙亡知寂雙照寂知。
和南無釋迦牟尼佛南無釋迦牟尼佛。


真箇是了知寂契空有無住著莫收攝是非能所俱亡絕。
和觀音菩薩無量諸佛菩薩。


則見那妙明無一心非佛心無一塵非佛國真妄物我心佛眾生混一全齊。
和南無釋迦牟尼佛南無釋迦牟尼佛。


這其間也須知那迷處人隨法那悟處法隨人便見得萬差與一智。
和觀音菩薩無量諸佛菩薩。


噯那時節只見得言已窮慮已絕體寂寥無同異忘懷虛朗消息沖融無心鑑象透水月光煇。
和南無釋迦牟尼佛南無釋迦牟尼佛。


