永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那千尺綸直下垂。那錦鱗潑剌上鉤時。直是斜風細雨歌歸去。直是斜風細雨歌歸去。佛如來。正醉倒篷牎百不知也。諸佛如來。
和這佛法。天地間永流通。如來。諸佛如來。


佛如來。凜凜霜風戞地寒。漁翁擲釣五湖寬。莫道錦鱗觸散波心月。佛如來。管教收取綸上古灘也。諸佛如來。
和這佛法。天地間永流通。如來。諸佛如來。


佛如來。休言逆放順收將寡敵眾。莫道隱顯同途得失共用。針針相似不外來同行語話要分開。佛如來。大地火發間不容髮南海崐崘天寒不韈也。諸佛如來。
和這佛法。天地間永流通。如來。諸佛如來。


佛如來。誰道那堂堂妙相絕錙銖。佛如來。誰道那善惡都忘見也無。佛如來。正是萬里雲收天界淨海心無浪月輪孤也。諸佛如來。
和這佛法。天地間永流通。如來。諸佛如來。


佛如來。天生富貴稱雄才。織翠華裾擁不開。莫道一簇管絃聲聲猶未斷。看看醉扶公子上樓臺。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那乾坤盡是黃金國。那萬有全彰淨妙身。莫道玉女背風無巧拙。莫道玉女背風無巧拙。佛菩薩。更有靈苗花秀不知春也。諸佛菩薩。
和這佛法。天地間永流通。菩薩。諸佛菩薩。


佛菩薩。一窟金毛獅子兒。相將無事共遊嬉。莫道同時啐啄知機變。佛菩薩。直到鳳轉龍蟠實大奇也。諸佛菩薩。
和這佛法。天地間永流通。菩薩。諸佛菩薩。


佛菩薩。只見虎豹文章麒麟頭角。只見輝天燦地堆山積嶽。拶破面門蓋色騎聲截斷羅籠解粘去縛。佛菩薩。罷却干戈百草頭萬里秋天飛一鶚也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道那天網交羅幾萬般。佛菩薩。誰道那形山消盡影團團。佛菩薩。拈來不是無心處只在乾坤宇宙間也。諸佛菩薩。
和這佛法。天地間永流通。菩薩。諸佛菩薩。


佛菩薩。嶺上白雲舒復卷。天邊浩月去還來。好看低頭縮手趨入長簷下。只見不覺呵呵笑幾回。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。隱隱煙村俄聞犬吠。尋尋是處不見人家。兀的只見橋斷溪回處。兀的只見橋斷溪回處。佛如來。看看流出碧桃三四華也。諸佛如來。
和這佛法。天地間永流通。如來。諸佛如來。


佛如來。眾手淘金得者誰。纖塵窒礙豈能為莫言洪波浩渺黃金遠。佛如來。須知一事無成空手歸也。諸佛如來。
和這佛法。天地間永流通。如來。諸佛如來。


佛如來。莫道識得衣中寶無明醉自醒。任百骸雖潰散一物鎮長靈。知境渾非體坤朱不定形。佛如來。悟則三身佛迷疑萬卷經也。諸佛如來。
和這佛法。天地間永流通。如來。諸佛如來。


佛如來。誰道在心心可測歷耳耳難聽。佛如來。誰道罔象先天地玄泉出杳冥。佛如來。正是本鋼非鍛鍊元淨莫澄渟也。諸佛如來。
和這佛法。天地間永流通。如來。諸佛如來。


佛如來。莫道盤泊輪朝日。玲瓏暎曉星。只見瑞光流不滅真氣觸還生。要知鑑照崆峒寂須看羅籠法界明。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。誰道古巖月色鎻重雲。誰道枯木迎芳曉帶春。好看昨夜星河轉南斗。好看昨夜星河轉南斗。佛菩薩。那金烏隨鳳過天輪也。諸佛菩薩。
和這佛法。天地間永流通。菩薩。諸佛菩薩。


佛菩薩。休道雲開空自闊。葉落即歸根。好看紛紛回首煙波裏。佛菩薩。爭聽漁歌聲遠過前村也。諸佛菩薩。
和這佛法。天地間永流通。菩薩。諸佛菩薩。


佛菩薩。正是法身無相法眼無瑕。休道因風吹火借水拈花。毫既不立萬別又千差。佛菩薩。且看來年二三月泥燕子入誰家也。諸佛菩薩。
和這佛法。天地間永流通。菩薩。諸佛菩薩。


佛菩薩。休道那三十年來海上遊。佛菩薩。直須知水清魚現不吞鉤。佛菩薩。釣竿斫盡重栽竹。不計功程得便休也。諸佛菩薩。
和這佛法。天地間永流通。菩薩。諸佛菩薩。


佛菩薩。不犯清波不擲鉤。怪哉當面觸鼇頭。好看山色微茫。一噴朦朧雨。待看萬壑千溪水逆流。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那靈山卓地紅蓮發。那白眉老子笑不歇。好聽轟轟洪韻震西東。好聽轟轟洪韻震西東。佛如來。更覩八萬迷途猶未瞥也。諸佛如來。
和這佛法。天地間永流通。如來。諸佛如來。


佛如來。兩手擎來教放下。空身立地更疑猜。莫道根塵識界無尋處。佛如來。多謝那淡蕩春風爛熳開也。諸佛如來。
和這佛法。天地間永流通。如來。諸佛如來。


佛如來。誰道昨日看華今日翫芳草。只見芳草與華各自爭妍好。華先芳草衰草亦隨華槁。佛如來。如何浮世人不悟生難保也。諸佛如來。
和這佛法。天地間永流通。如來。諸佛如來。


佛如來。誰道那雨前不見華間葉。佛如來。又道那雨後渾無葉底華。佛如來。蝴蝶紛紛過牆去不知春色落誰家也。諸佛如來。
和這佛法。天地間永流通。如來。諸佛如來。


佛如來。見聞覺知非一一。山河不在鏡中觀。好看霜天月落恰恰夜將半。今古誰共澄潭照影寒。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那霜風刮地掃枯荄。誰覺那東君令已回。休道唯有嶺梅先漏泄。休道唯有嶺梅先漏泄。佛菩薩。看看一枝獨向雪中開也。諸佛菩薩。
和這佛法。天地間永流通。菩薩。諸佛菩薩。


佛菩薩。教外單傳事最奇。兜羅綿手舉華時。若是會中不得箇中意。佛菩薩。剩得無限清香付與誰也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道世尊拈華迦葉微笑。又道不落宮商是何曲調。古洞更風清寒潭偏月皎。佛菩薩。千萬傍觀何人解曉也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道那一枝兩枝千萬枝。佛菩薩。誰道那金刀擬剪却離披。佛菩薩。不離披有誰知緣來自是人心別未必秋香一夜衰也。諸佛菩薩。
和這佛法。天地間永流通。菩薩。諸佛菩薩。


佛菩薩。香苞冷透波心月。翠葉輕搖水面風。莫道出未出時。隨人自看取。更須識那都盧只在一池中。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。誰親到龍潭不見龍。那妙符先覺證玄宗。好看虛堂盤結孤峯上。好看虛堂盤結孤峯上。佛如來。正靜對著寒蟾掛碧空也。諸佛如來。
和這佛法。天地間永流通。如來。諸佛如來。


佛如來。潭不見兮龍不現。全身已在空王殿莫道夢回忽聽曉鶯啼。佛如來。看看春風落盡那桃華片也。諸佛如來。
和這佛法。天地間永流通。如來。諸佛如來。


佛如來。誰道二虎坐却碧峯頭截斷當陽路。直饒擎出祕魔杈路狹草深難進步。相見不相逢回互不回互。佛如來。四七二三眼相覩雲從龍兮風從虎也。諸佛如來。
和這佛法。天地間永流通。如來。諸佛如來。


佛如來。休道新羅渤海竺乾此土。佛如來。休道月白風清三界獨步。佛如來。只見對境無心馴馴有虎任爾提起數珠誰識當陽妙機也。諸佛如來。
和這佛法。天地間永流通。如來。諸佛如來。


佛如來。莫道碧潭清似鏡。龍來何處安。正是沉沙不見底。浮浪足巑岏。直須興雲吐霧透出青霄外任爾聦慧如何便透此機關。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那手握乾坤殺活機。那縱橫施設在臨時。休道滿堂兔馬非龍象。休道滿堂兔馬非龍象。佛菩薩。縱爾大用堂堂緫不知也。諸佛菩薩。
和這佛法。天地間永流通。菩薩。諸佛菩薩。


佛菩薩。道有道無無剩語。千呼萬喚不回頭。莫道尋香逐氣隨他去。佛菩薩。誰肯使那流光暗度秋也。諸佛菩薩。
和這佛法。天地間永流通。菩薩。諸佛菩薩。


佛菩薩。誰言三老暗轉施孤舟夜回頭。又言蘆華兩岸雪煙水一江秋。漁舟何處去清光滿目浮。佛菩薩。風力扶帆行不棹笛聲喚月過滄洲也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道那老倒漁翁坐釣臺。佛菩薩。只見得金鱗赫赫鼓波來。佛菩薩。海門空闊纔施網霹靂一轟天地開也諸佛菩薩。
和這佛法。天地間永流通。菩薩。諸佛菩薩。


佛菩薩。月印千江水接天蘆華一色白如綿。要識此中光景。不用論冬夏。任爾石爛松枯是幾年。
和這佛法。天地間永流通。菩薩。諸佛菩薩。



試說著那奢摩它最妙因。奢摩它最妙因。試說著那菩提一種春。試說著那妙湛湛長清淨。有誰知那首楞嚴不二門。空把常住的心昧真源。滯生滅相輪相轉。眼貪色迷障昏。耳貪聲亂紛紛。鼻貪香欲海翻。舌貪味愛河渾。起攀緣惑妄真。執顛倒縛諸根。墮無明永沉淪。這昏昏的是五蘊。這昏昏的是五蘊。


看起來被虛華虛華勾引。誰知道七徵心返妄返妄還真。都只是將那影事前塵空別分。問無著毛兔角何存。六塵緣影無真。豈知四大非身。四流四縛相牽。五濁六垢纏綿。這等到死生迷著性。昧著心。執著妄。染著根。有誰認得空門。發心懺禮慈尊。休論七識騰翻。更兼八苦相連。只見得滿眼驚塵。浪瀉濤奔。問從頭失了真。惑了空。墮了障。積了愆。怎生能出世間。如是習氣相薰。永同惑業漂淪。空將性海沉埋。憑誰獲取泥洹。紛紛執著輪迴。從何究竟根源。直須要明得心。見得性。祛得妄。返得真。去煩惱攀緣。煩惱與攀緣。色聲香味都消泯。佛呵到那彼岸兀的是波羅蜜。


究初心不離暗明。悟覺因便分凡聖。脫輪迴超離死生。證圓融可成佛性。遠諸塵普清淨。覩光明巍巍大覺如圓鏡。齊瞻仰同讚詠。普世界人天慶。


禮如來。志虔誠。普將福德被生靈。萬國同瞻佛日明。


敬頂禮那十方尊大慈悲。十方尊大慈悲。端的是妙莊嚴德緫持。普應著那無量量人天供。更宣揚這首楞嚴三摩提。只為普世界中墮顛危。擴開這涅槃一路。顯因緣化一切。啟諸昏破群迷。斷無明去障翳。辨空華解惑癡。阿修羅及闡提。惡見消妄想離。盡恒沙悉歸依。至誠誠的咸頂禮。至誠誠的咸頂禮。


仰如來示慈悲慈悲無比。也只要在世間修行修行奉持。試說那億劫多少昏迷連惑癡。兀的是因緣和合相成。依真起妄無疑。五陰六入相隨。去來生滅難知。妙明常住何依。因此五陰中見狂華。生澀滑。貪梅酢。起瀑流。前際後際無逾。遷流行止無時。頻伽本自空虛。遠餉他國相遺。這都是空起妄生。真實難窺。那其間眼緣色。耳緣聲。舌緣味。鼻緣香。更兼身意不離。對境流逸攀緣。分別影事無期。試觀地水火風。本來清淨無疵。要知妙藏圓明。本無生滅輪迴。認原來佛即心。心即佛。色即空。空即色。合清淨涅槃。清淨合涅槃。無我無人無彼此。佛呵想著機會便得到西方世。


修三觀可證菩提。了二因速成佛慧。出世間諸根悉離。超空門永離習氣。陀羅尼。妙明智。邪魔隳。遣離爾燄歸真地。領三昧。究本體。躋等覺不思議。


寶蓮臺。紫金煇。毫端廣大納須彌。善果圓成遍九圍。


佛說的那陀羅尼眾妙門。陀羅尼眾妙門。也只是那悉檀平等因。為大眾行無量量諸方便。更成就那諸有學稱心源。化被愚暗昏蒙使見聞。悉離却六愛五蘊。絕妬貪滅恚嗔。達真空體自然。湛澄澄鏡垢清。朗融融燿千暾遍河沙被慈恩。超涅槃闢籬藩。盡今生除遘痻。那飄飄的借指引。那飄飄的借指引。


那知箇斷無明無明須盡那知箇生滅門不壞不壞常存。又那知箇這空去空來顯幻因。那知箇幻生幻滅非真。一切幻向空生。從何修幻歸源。空華翳目成昏四大假合相緣。怎麼不癡迷執著幻。泥著空滯著滅。昧著生。但見空幻現前。豈知空性不泯。空空幻幻何窮。生生滅滅相輪。怎能勾了見覺心。盡滅緣塵。為這般幻著相。空著華。滅著跡。生著根。幻空幻空難言。畢竟無有緣心。方能幻滅還元。如那磨鏡除氛。圓明清淨一新不離寂照寂知。超越緣覺聲聞。因此上離得幻。悟得真證得果。成得因。獲無上菩提。無上妙菩提。示現清淨超諸品。佛呵這兀的是大圓覺傳心印。


達真空是空何依。了幻因幻應無體。斷無明明從何歸。究真心心何所住。大慈悲。如來慧。妙如如。本來寂靜歸真際。揚空諦。宜妙旨。福無量咸沾被。


普尊崇。悉歸依。大明佛日共光輝。咸證菩提壽域躋。


兀的是那顯圓通遍十方。顯圓通遍十方。眾生道仰如來放寶光。直是到得無漏勝三摩地。便是他這樂精修勝妙塲。想那緣覺聲聞現津梁。間百寶裝成妙相。濟無邊降吉祥。遍河沙不可量。寶蓮華吐異香。郁紛紛薝蔔芳。六根消塵境忘。淨摩尼法寶藏。娑婆中更讚揚。盡虛空界普供養。盡虛空界普供養。


要知他那嗔心嗔心為障。怎成就法門中不壞不壞金剛。大眾仰著這法雨慈雲遍八荒教熱惱消除都得清涼。聲聞空覺相當。薰修勝妙非常。圓通明照煇煌。如鏡塵垢消亡。只要四諦空見著性。明著心。成著果。悟著因。便是慧力主張。貪嗔癡愛不生。性源覺海汪洋。慈航濟渡無疆。端的是金相毫光。神化無方。仰如來現法身。轉法輪。破業障。斷根塵。外魔外魔潜藏。烏飛兔走倉忙。爭如苦行焚香。菩提無上殊祥。莊嚴兜率天堂。忽然超出世間。如彼慧炬慈航。想其中大悲心。無畏力。盡法界。遍虛空。顯神化無邊。神化自無邊。從此早證光明藏。佛呵願因此際長頂禮諸龍象。


筭從前生滅是空。返真源不教搖動。遍河沙是明照中。滿大千法雲深重。妙圓融。顯神用。佛恩隆。四方八表皆崇奉。群生仰。齊頂禮。休負了天人供。


契真如。證圓通千江一月照無窮。萬古歸依大覺中。


只說這悟如來秘密因。悟如來秘密因。要消滅那前生宿業根。直脫離那無邊量娑婆界。遍虛空是普光明大法輪。到那空覺圓明了聲聞。從五體神通發現。證摩提方便門。一身心自了然。瞖根除復本源。朗明明如鏡懸寶摩尼真性圓。遠諸魔脫繞纏。六塵消定慧全遍河沙的佛法顯遍河沙的佛法顯。


仰如來放光明光明皆遍。看湧出虛空中百寶百寶金蓮。大眾聽著這佛說南無秘密文莎悉帝毗沙婆夜相連。闍多訶利持宣。娑拏弊泮綿聮。毗地遮唎真詮。閉多揭微玄。最是那裏頭俱摩利。闍囉摩訶羯。悉乾陀都是微妙的言。如來宣說無邊。眾生諦聽欣然摧魔斷障功專。有一日消滅塵緣。行滿心堅那其間盡了聞。覺了空。明了滅。悟了生。有誰有誰牽。薰修同處無分。緫持世間流傳。歸依三寶佛前。菩提善果周圓。從今增長福田。成就無上良緣。大涅槃脫塵勞。去煩惱。消業障。伏群魔。會諸佛人天諸佛會人天。神智妙用無量衍佛呵百千萬劫永免。那輪迴轉。


大慈悲無邊無量。誓精修斷除魔障。出塵勞妙悟非常。入三摩守持戒相。證金剛。成無上發毫光。十方諸佛諸龍象。無遮會。登正覺。齊頂禮光明藏。


法雲垂。天華降。呈祥獻瑞妙無方。佛道興隆世樂康。


仰慧力遍滿三千及大千。滿三千及大千。統包攝妙無窮不可言。直超出那億萬劫的塵緣。兀則便見普光明眾妙門。端的大道無方法渾全。和光不群塵不染。古今籠後先。絕上下泯中邊。印同異息徃還。超三玄透五禪。出萬有昭化權。攝須彌統人天。舉著目即現前似這般功德非淺。似這般功德非淺。


兀則見那時光時光似箭。怎能勾證菩提行滿行滿心堅。古語道但是心堅心堅石也穿。共覩那如來無上良緣。隨人善惡推遷。寶光湧出金蓮。千華萬蘂相鮮。慈雲法雨連綿。兀的又見法力廣大。顯圓通。靈莫測。納無遺。一顆摩尼璨璨。照臨洞見真源。若金隨器分妍。月暎千江影現。豈可將五嶽齊肩四海比聮。真箇是不可說。不可言福德廣。智慧弘。幽咸仗陶甄。我本心鏡玉圓。有如月輪姢姢。俯觀魚躍于淵。仰見鳶飛戾天。分明一理昭宣。何事更自波煎。那其間意地清。世界淨。心水潔。境像明。佛力濟無邊。仰佛力無邊。眾德妙行悉平等。佛呵到此地位也是真金百鍊。


佛神通廣大淵微。佛功德不可思議。人天瞻仰普歸依。慈雲法雨咸霑被。等太虛。攝渤澥納須彌。那歷劫中誰能企。出三界。超萬有。則見法門不二。


法不二。性無偏。性通法遍光明現。兀露堂堂照大千。


凡是血氣有知的體必同。有知的體必同。那心性悉虛徹緫靈通。更顯著那真淨淨的明妙。兀則是聖凡具足無嗇豐。不是諸佛眾生心地均。那菩提本源誰共。理融攝法界崇。常寂靜涅槃中。無濁漏清淨隆。不妄變真如充絕過非法性融處善惡緫持功。悉含攝法藏空。這般怎不超玄洞。這般怎不超玄洞。


統大德爍群昏群昏開矇。一似那扶桑枝紅日紅日昇東。順著便見超神聖背著即凡庸迷的那生死旋轉無窮。悟的輪迴悉空。親而求的相從。仰而視的彌崇。推而廣的益充。引而依的即為正智。為正因成一法。歸正中。人若不滅昏蒙。貪嗔恚恨癡蠢。譬若喑啞盲聾。煩惱業障錯綜。一旦要徙足旋蹤。翻黑成紅。那其間意難移。性難遷。妄難轉。真難全。恃誰恃誰為功。如來妙行圓融。指法垂教穹窿。顯密廣略淵冲。乘時先後彌縫。當機深淺雍容。非上根智誰通。更又頓轡華嚴。不他適。不他望。坐妙塲究一雨之霑。窮五教之同則見如如永不動。佛呵山河大地普見那金蓮涌。


覺性具纖塵不生妄心滅諸境俱淨靜。若水月之朗澄。動若幻雲之斂并大無方。妙莫測顯虛靈。兀則見包納無剩。空即色。色即空。長見風清月瑩。


萬德備。萬法融。百千億劫了無終。五岳穹崇豈有窮。


諸眾生妄認四大為自身。認四大為自身。這便是見空華眼裏生。誰道滅了這幻華存空性。畢竟了幻心還依幻滅并。好看諸幻悉滅覺心仍。依幻說覺幻為病。說有覺幻未泯。說無覺幻猶萌。幻悉絕真心呈。便似那玉壺清。天風臨波濤驚直待到霽景澄。風自息水還平。分明是幻從覺起那幻滅覺心不興。


如來示我淨圓淨圓覺心。我不悟那念念生滅生滅根塵。還自勞慮著千般萬計不暫停。誰能斷我心我意經營。普際法界光明。一切障礙消泯。圓覺雖已云臻。尚不自在逡巡。兀則見那以解為礙。假修為。諸解礙。悉除屏。界有常覺不住。照與照的同湮。譬若斷首之人。首已斷誰復申。若以我有的礙心。自滅礙因。那其間礙已斷。了無徵。猶火出。木已盡。煙滅煙滅升。一切障礙究竟。得念失念不形成法破法慧嗔。涅槃般若同名國眾地獄天宮。法性淨土無垠。有性無性均成。諸煩惱。竟解脫。普圓明。顯出那虛靈。顯出那虛靈。這便是隨順覺性。佛呵到此地位則見功德殊勝。


苦海中業水瀰茫。愛河間黑流滉漾。誰施那慈悲慧光。濟沉淪無邊無量。顯慈航。昭靈貺。現津梁。悉脫眾生諸業障。心颺颺。意恍恍。緫攝入如來藏。


一法悟。萬法通。恒沙世界緫圓融。便似摩尼在掌中。

