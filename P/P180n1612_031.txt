永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

敬皈依超百千億劫中無量無邊佛如來佛如來佛菩薩。佛菩薩佛菩薩。
和好因果。都只在發善心如來諸佛如來。


佛如來。巍巍堂堂萬法中王。三十二相百千種光。聖凡瞻仰外道歸降聖凡瞻仰外道歸降佛如來。慈容難見不離祇園也。諸佛如來。
和好因果。都只在發善心如來。諸佛如來。


佛如來。清風明月鎮相隨。冷暖允相宜。桃紅栁綠又間薔薇紫。佛如來。試問那東君消息知不知也。諸佛如來。
和好因果。都只在發善心如來。諸佛如來。


佛如來。那世人紛紛擾擾度時光。何似我兀然獨坐淨室對着一罏香。更把那金文精詳都誦過佛如來。任它車馬門外自忙也。諸佛如來。
和好因果。都只在發善心。如來。諸佛如來。


佛如來。釋迦濟度眾品攝伏羣邪佛如來。釋迦濟度眾品攝伏羣邪。佛如來。若言那箇是佛自己却便成魔也。諸佛如來。
和好因果。都只在發善心。如來。諸佛如來。


佛如來。飯食喫了洗足畢。心中靜定誰知。敷座坐來安適。更不益修飭。看看平地即有波濤起。
和好因果。都只在發善心。如來。諸佛如來。


敬皈依過去現在未來一切聖眾佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。隔山見煙便識是火。隔墻見角便識是牛巍巍獨坐天上天下。巍巍獨坐天上天下。佛如來。南北東西鑽龜打瓦也。諸佛如來。
和好因果。都只在發善心。如來。諸佛如來。


佛如來。任它自喜我不喜。它悲我不悲。鴈思塞北燕憶舊巢歸。佛如來。春華秋月。那意只許自家知也。諸佛如來。
和好因果。都只在發善心。如來。諸佛如來。


佛如來。兀的堂堂大道赫赫分明。我則見那世間人人本具箇箇圓成。祗因差一念現出。萬般形。佛如來。頂天立地何不早修行也。諸佛如來。
和好因果。都只在發善心。如來。諸佛如來。


佛如來。西川十樣錦添華色轉鮮。佛如來。西川十樣錦添華色轉鮮。佛如來。欲知箇中端的意北斗須面南瞻也。諸佛如來。
和好因果都只在發善心。如來。諸佛如來。


佛如來。虛空境界豈思量。本來大道幽長。但得五湖風月。歲歲常在呵。到那春來依舊百華香。
和好因果。都只在發善心。如來。諸佛如來。


敬皈依普虛空盡十方世界一切佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。那身在海中休覓水。日行那嶺上莫尋山。鶯吟燕語音音相似。鶯吟燕語音音相似。佛如來。休問那前三與後三也。諸佛如來。
和好因果。都只在發善心。如來。諸佛如來。


佛如來。有相有求俱是妄。無即墮偏枯。堂堂密密兀的何曾間。佛如來。好看一道寒光照爍太虛也。諸佛如來。
和好因果。都只在發善心。如來。諸佛如來。


佛如來。試看那三佛形儀總不真。若箇眼中瞳子有的悉是那面前人家中有真寶須用自家信。佛如來。啼鳥山華總一樣春也。諸佛如來。
和好因果都只在發善心。如來。諸佛如來。


佛如來。一佛二佛三佛至千萬佛。佛如來。兀則見各各眼橫兼鼻直。佛如來。昔年親種善根來今日依然得渠力也。諸佛如來。
和好因果。都只在發善心。如來。諸佛如來。


佛如來。法相亦無非法相開拳即復成掌宛若太虛風動。浮雲散碧嶂則見那萬里青天一樣。
和好因果。都只在發善心。如來。諸佛如來。


敬皈依普照十方清淨世界無量佛如來。佛如來佛菩薩。佛菩薩佛菩薩。
和好因果都只在發善心。如來。諸佛如來。


佛如來。那得樹攀枝未足奇。懸崖撒手是丈夫兒。水寒夜冷魚何由覓。水寒夜冷魚何由覓。佛如來。留得空船載着月歸也。諸佛如來。
和好因果。都只在發善心。如來。諸佛如來。


佛如來。但見終日促忙忙。世事總何妨。不求解脫亦不樂天堂。佛如來。念念俱亡即得毘盧頂上行也。諸佛如來。
和好因果。都只在發善心。如來。諸佛如來。


佛如來。則見。那雲起南山雨北山。柰何名名字字汩汩碌碌有許多般。請看無情水浩渺了無端。佛如來。幾處隨方幾處隨圓也。諸佛如來。
和好因果。都只在發善心。如來。諸佛如來。


佛如來。恁麼不恁麼也都不可得。佛如來。恁麼不恁麼也都不可得。佛如來。廓落那太處空則見鳥飛無影跡也。諸佛如來。
和好因果都只在發善心。如來。諸佛如來。


佛如來。正人說法悉歸真。邪人說正也歸邪。好看江北成枳。江南則成橘。到得春來都是一般華。
和好因果。都只在發善心。如來。諸佛如來。


敬皈依一切莊嚴海無量功德王佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。百寶充布三千大千。那福緣應不離人天。若知福德本來無性。若知福德本來無性。佛如來。買得風光豈用論錢也。諸佛如來。
和好因果。都只在發善心。如來。諸佛如來。


佛如來。佛祖垂慈實有權。言不離經宣。若能出處恁地還相委。佛如來。便向。那虛空中駕着鐵舡也。諸佛如來。
和好因果。都只在發善心如來。諸佛如來。


佛如來。試看着三位聲聞已出塵。則見那徃來求靜有深有淺有踈親。明明成四果無果即無因。佛如來。空身幻化即是法身也。諸佛如來。
和好因果。都只在發善心。如來。諸佛如來。


佛如來。常言佛法非法能縱能奪。佛如來。則見有放有収有生有煞。佛如來。眉間常放白毫光癡人猶待問菩薩。諸佛如來。
和好因果都只在發善心。如來。諸佛如來。


佛如來。看來呼馬何曾馬。呼牛又未必牛。恁地行將去呵。兩頭都放下。則見中道兀的一時休。
和好因果。都只在善心如來。諸佛如來。


敬皈依。一切天人中無量不思議佛如來。佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。一手指天一手指地。南北東西秋毫不視。生來心膽大如天地。生來心膽大如天地。佛如來。無限羣魔倒子赤幡也。諸佛如來。
和好因果。都只在發善心。如來。諸佛如來。


佛如來。隱隱石中藏碧玉蚌腹隱明珠看來。有麝便有自然香。佛如來。何用帶着走向那當風立也。諸佛如來。
和好因果。都只在發善心。如來。諸佛如來。


佛如來。兀的見抖擻渾身白勝霜。那山青水綠風華雪月都要轉爭光。九臯幸深遠翹首勢軒昂。佛如來。更添衣頂又有何妨也。諸佛如來。
和好因果。都只在發善心如來。諸佛如來。


佛如來。兀的聞聲不聲見色非色。佛如來。兀的聞聲不聲見色非色。佛如來。直至色聲無礙處便見親到法王城也。諸佛如來。
和好因果。都只在發善心。如來。諸佛如來。


佛如來。空堂靜夜坐無言。寥寥寂寂自然何事西風一起。林野悉周徧。好聽一聲寒鴈唳長天。
和好因果。都只在發善心如來。諸佛如來。


敬皈依大海無量無邊虛空境界佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。擬把着須彌作幻軀。那饒君膽大更心麤。目前指出。那千般有目前指出那千般有。佛如來。我道其中。那一一無也。諸佛如來。
和好因果。都只在發善心。如來。諸佛如來。


佛如來。入海筭沙徒費力宣免走紅塵爭如運出兀的家珍寶。佛如來。便似那枯木生華別是春也。諸佛如來。
和好因果。都只在發善心。如來。諸佛如來。


佛如來。兀的是一二三四數河沙。則見。那沙等恒河無量無邊數更多。管教那筭得目前無一法。佛如來。方能靜處作薩婆訶也。諸佛如來。
和好因果。都只在發善心如來。諸佛如來。


佛如來。誰道火不能燒水不能溺。佛如來。更是風不能飄刀不能劈。佛如來。軟似兜羅硬似鐵壁天人都不識也。諸佛如來。
和好因果。都只在發善心。如來。諸佛如來。


佛如來。法旨弘深似海寬。巍巍堅固如山。宛若出窟獅子。全威一哮吼。直攝得天魔外道歸降。
和好因果。都只在發善心。如來。諸佛如來。


敬皈依十方龍天三寶一切聖眾佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。好看一手擡一手搦。左邊吹着那右邊拍無絃彈出那無生樂無絃彈出那無生樂。佛如來。不屬宮商徒爾名邈也。諸佛如來。
和好因果。都只在發善心。如來。諸佛如來。


佛如來。入草求人不柰何。刀斫手摩挲。雖然出入並無蹤與跡佛如來。兀則見那文彩全彰露也麼。諸佛如來。
和好因果。都只在發善心。如來。諸佛如來。


佛如來。那西天此土此土即西天。頭指天脚指地。那飢則食那困則眠。到處風光好元正便是年。佛如來。南北東西秖者便是也。諸佛如來。
和好因果都只在發善心如來。諸佛如來。


佛如來。兀的七手八脚神頭鬼面佛如來則見那棒打不開刀割不斷。佛如來。閻浮踔躑幾千回頭頭不離空王殿也。諸佛如來。
和好因果。都只在發善心。如來。諸佛如來。


佛如來。君若有的我也有。君無的我也無若是放着心意。有無俱不立。兀則見那相對觜盧都。
和好因果。都只在發善心。如來。諸佛如來。


敬皈依開示一切眾生十方世界佛如來佛如來佛菩薩。佛菩薩佛菩薩。
和好因果。都只在發善心如來。諸佛如來。


佛如來。伏手滑的不換劒那善使之人皆總便。安排已定不須勞力。安排已定不須勞力。佛如來。箇中須是那英靈漢也。諸佛如來。
和好因果。都只在發善心。如來。諸佛如來。


佛如來。自小來來慣遠方。幾回衡岳瀟湘。莫教一日踏着家鄉路。佛如來。始覺得。那途中日月又長也。諸佛如來。
和好因果。都只在發善心。如來。諸佛如來。


佛如來。遠觀山有色近聽水無聲。兀則見那春去華猶在人來鳥不驚。頭頭皆顯露物物體元平。佛如來。如何言不會秖為太分明也。諸佛如來。
和好因果。都只在發善心。如來。諸佛如來。


佛如來。執着兩箇五百便是一貫。佛如來。誰道阿爺不是箇丈夫漢。佛如來。分明對面報渠言爭柰好心無好報也。諸佛如來。
和好因果。都只在發善心。如來。諸佛如來。


佛如來。易似和衣一覺睡。難如平步登天。一似船行大海把得梢定呵。任那洪濤巨浪自翩翻。
和好因果。都只在發善心。如來。諸佛如來。


敬皈依超出十方世界天人一切佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。火本不寒冰本不熱。土既不濕水亦不乾。金剛踏地幡竿指天。金剛踏地幡竿指天。佛如來。若人信得及北斗面南看也。諸佛如來。
和好因果。都只在發善心。如來。諸佛如來。


佛如來。則見舊竹生新筍新華長舊枝。兀的則見雨催行客路。佛如來。又不知。那好風吹送片帆歸也。諸佛如來。
和好因果。都只在發善心。如來。諸佛如來。


佛如來。毛吞巨海水芥子納須彌。我則見。那碧漢一輪滿清光六合煇。幸然脚踏得故關田地穩。佛如來。更無南北與。那東西也。諸佛如來。
和好因果。都只在發善心。如來。諸佛如來。


佛如來。世尊說法名第一波羅蜜。佛如來。萬別與那千差悉從此出。佛如來。鬼面神頭對面來此時莫道不相識也諸佛如來。
和好因果。都只在發善心。如來。諸佛如來。


佛如來。如刀斷水火吹光。明來暗去何妨。歌利復稱歌利。誰知遠煙浪。那中間別有箇好思量。
和好因果。都只在發善心。如來。諸佛如來。


敬皈依普為一切眾生大轉法輪佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。試看四大本來無我。誰識那五蘊悉皆空。兀的是廓落虛無理。兀的是廓落虛無理。佛如來。好看那乾坤萬古同也。諸佛如來。
和好因果。都只在發善心。如來。諸佛如來。


佛如來。得之在心應在手。風月偏長久。朝朝則聽得鷄向五更啼。佛如來。兀的見春來處處山華發也。諸佛如來。
和好因果。都只在發善心。如來。諸佛如來。


佛如來。我則見朝遊南岳暮天台。任爾忙忙追趕不及忽地又自然來。獨行與獨坐狗繫無纖芥。佛如來。得寬懷處又且寬懷也。諸佛如來。
和好因果。都只在發善心。如來。諸佛如來。


佛如來。則見世間萬事只是如常。佛如來。兀的是不驚人又且久長。佛如來。如常却似秋風至無意涼人人自涼也。諸佛如來。
和好因果。都只在發善心。如來。諸佛如來。


佛如來。堅硬似鐵軟如酥。看時有了還無。雖然自不脫離。步步常相守。要且世間無人識得渠。
和好因果。都只在發善心。如來。諸佛如來。


敬皈依十方世界一切功德光明佛如來佛如來佛菩薩佛菩薩佛菩薩。
和好因果。都只在發善心。如來。諸佛如來。


佛如來。初中後發那施心同。功德無邊筭豈有窮。爭似那信心心不立。爭似那信心心不立。佛如來。一拳打透了太虛空也。諸佛如來。
和好因果。都只在發善心。如來。諸佛如來。


佛如來。忽地趯翻玄妙寨。打倒化城關。南北東西信步行將去。佛如來。休覓那大慈大悲觀自在也。諸佛如來。
和好因果。都只在發善心。如來。諸佛如來。


佛如來。試看着堆山積嶽盡塵埃。兀則見瞳人碧眼洶洶湧湧氣如雷。出邊沙塞靜入國慣英才。佛如來。丹心似海波濤幾去來也。諸佛如來。
和好因果。都只在發善心。如來。諸佛如來。


佛如來。人言讚的不及毀的不及。佛如來。人言讚的不及毀的不及。佛如來。若了一萬事畢無欠無餘若太虛也。諸佛如來。
和好因果都只在發善心。如來。諸佛如來。


佛如來。不學英雄不讀書。奔波役走長途。娘生自有寶藏。胡不為心使。則見甘作無知餓死夫。
和好因果。都只在發善心如來。諸佛如來。


敬皈依普十方無量無邊世界海佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。兀則見同步又同行。坐起相隨。那歲月長。飢飡渴飲常常對面。飢飡渴飲常常對面佛如來。不須回首更別思量也。諸佛如來。
和好因果。都只在發善心。如來。諸佛如來。


佛如來。億千供養無邊福。爭似古來看。何事白紙。上邊書黑字。佛如來。敢請。那世人開眼近前觀也。諸佛如來。
和好因果。都只在發善心。如來。諸佛如來。


佛如來。若問云何住非中及有無。兀則見那頭無纖草蓋足不履閻浮。細似隣虛析輕如蝶舞初。佛如來。眾生滅盡方知無滅也。諸佛如來。
和好因果。都只在發善心。如來。諸佛如來。


佛如來。常道良藥苦口忠言逆耳。佛如來。則見如魚飲水冷煖自知。佛如來。何須它日待龍華今朝先授菩提記也。諸佛如來。
和好因果。都只在發善心。如來。諸佛如來。


佛如來。獨坐翛然一室空。更無南北西東。雖然自有扶助。不借陽和力。爭柰箇箇桃華一樣紅。
和好因果。都只在發善心。如來。諸佛如來。


敬皈依濟度一切眾生至尊無比佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。上是天兮下即是地。男是男兮女即是女。牧童撞着。那牧牛兒。牧童撞着那牧牛兒。佛如來。大家齊唱那囉囉哩也。諸佛如來。
和好因果。都只在發善心。如來。諸佛如來。


佛如來。好看打鼓弄琵琶。相逢兩會家。君行栁岸我宿渡頭沙。佛如來。晚來雨過數峯蒼碧接天霞也。諸佛如來。
和好因果。都只在發善心。如來。諸佛如來。


佛如來。常道。那生涯如夢若浮雲。我則見活計全無如何不屏絕六親。幸留得那箇一雙青白眼。佛如來。笑看無限那徃來人也。諸佛如來。
和好因果。都只在發善心。如來。諸佛如來。


佛如來。常言道是法非法不是法。佛如來。兀則見死水藏龍活鱍鱍。佛如來。是心非心不是心遍塞虛空古到今也。諸佛如來。
和好因果。都只在發善心。如來。諸佛如來。


佛如來。誰人會造逡巡酒。能開頃刻的華。琴彈那碧玉調。爐煉白硃砂。萬般伎倆風流出當家。
和好因果。都只在發善心。如來。諸佛如來。


敬皈依無量光明照徹十方世界佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。看來那有我元無我。誰道那無心似有心。無心無我都分明道。無心無我都分明道。佛如來。不知道者又是何人也。諸佛如來。
和好因果。都只在發善心。如來。諸佛如來。


佛如來。借婆衫子拜婆門禮數已十分。試看竹影掃堦塵不動。佛如來。兀則見那月穿潭底水無痕也。諸佛如來。
和好因果。都只在發善心。如來。諸佛如來。


佛如來。兀的是天產英雄七尺軀。我則見能文能武多材多藝善經書。莫教那一日識破娘生面。佛如來。方信閑名遍滿五湖也。諸佛如來。
和好因果。都只在發善心如來。諸佛如來。


佛如來。恁地眼觀東南意在西北。佛如來。人人盡道猴白更有猴黑。佛如來。一切眾生一切心盡逐無窮聲與色也。諸佛如來。
和好因果。都只在發善心。如來。諸佛如來。


佛如來。一波纔動萬波隨。循環似蟻了無期。好看自始至今與君都割斷兀的出身方號丈夫兒。
和好因果。都只在發善心。如來。諸佛如來。


敬皈依諸恒河中一切沙數世界佛如來。佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。三際求心心不可見。兩眼對着兩眼依然。不須刻舟尋覓還劒。不須刻舟尋覓遺劒。佛如來。風華雪月常現面前也。諸佛如來。
和好因果。都只在發善心。如來。諸佛如來。


佛如來。我見如來有五眼。眾人秖一雙。一般分了皂白別。青黃。佛如來。有些聱訛處炎天即下霜也。諸佛如來。
和好因果。都只在發善心。如來。諸佛如來。


佛如來。羅漢。應供薄象身七寶珍。則見世間人人多濁富爭似少清貧應有諸罔象秖因無意認。佛如來。離婁失在那有心親也。諸佛如來。
和好因果。都只在發善心。如來。諸佛如來。


佛如來。敢請那世人仰面看虛空。佛如來。我則見廓落無邊不見蹤。佛如來。若解轉身些子力頭頭物物總相從也諸佛如來。
和好因果。都只在發善心。如來。諸佛如來。


佛如來。多年石馬放毫光。鐵牛吼入長江。虛空倐爾一喝。了然沒蹤跡。忽的不覺將身北斗藏。
和好因果。都只在發善心。如來。諸佛如來。


敬皈依普降無量福德十方一切佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。那指鹿豈能成駿馬。那指烏誰道是翔鸞。雖然不許那纖毫異。雖然不許那纖毫異。佛如來。名名字字有幾多般也諸佛如來。
和好因果。都只在發善心。如來。諸佛如來。


佛如來。紛紛有說皆成謗。無言亦不容于令試且為君通一線。佛如來。看看則見那日向嶺東紅也。諸佛如來。
和好因果。都只在發善心。如來。諸佛如來。


佛如來。常言道滴水成冰信有之。我則見綠楊芳草青青翠翠色依依。春華與秋月看來無限意。佛如來。不妨閑聽那鷓鴣啼也。諸佛如來。
和好因果。都只在發善心。如來。諸佛如來。


佛如來。世間僧是僧兮俗即是俗。佛如來。人情喜則笑兮那悲則哭。佛如來。若能於此叅詳六六從來三十六也。諸佛如來。
和好因果。都只在發善心。如來。諸佛如來。


佛如來。生下東西七步行。人人鼻直眉橫唎與那悲喜。一一皆相似。那時誰肯更去問尊堂。
和好因果。都只在發善心。如來。諸佛如來。


敬皈依不可思議功德十方三界佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。是惡非惡從善非善將逐符行。兵隨印轉。有時獨立妙高峯上。有時獨立妙高峯上。佛如來。大悲手眼多多方便也。諸佛如來。
和好因果。都只在發善心。如來。諸佛如來。


佛如來。兀的上無一片瓦下無一卓錐。那貧似范丹氣如項羽。佛如來。日徃則又月來不知是誰也。諸佛如來。
和好因果。都只在發善心。如來。諸佛如來。


佛如來。兀則見麒麟鸞鳳不成羣。雖有那寸珠尺璧曷能積聚市間中。快馬不並馳長劒無與凖。佛如來。威光凜凜混融太空也。諸佛如來。
和好因果。都只在發善心。如來。諸佛如來。


佛如來。兀則見泥塑木雕縑綵畫。佛如來。兀則見堆青抹綠更粧掛。佛如來。若以此為法相笑煞南無觀世音也。諸佛如來。
和好因果。都只在發善心。如來。諸佛如來。


佛如來。有相身中無相身。金爐下有鐵崑崙。好看頭頭所有。盡是吾家物。何必定向靈山問世尊。
和好因果。都只在發善心。如來。諸佛如來。


敬皈依普無量大雄大力大慈悲佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。那聞聲見色世為常。一重雪上又一重霜。若還要見那黃頭老。若還要見那黃頭老。佛如來。便走入摩耶腹內藏也。諸佛如來。
和好因果。都只在發善心。如來。諸佛如來。


佛如來。不知誰解巧安排。捏聚又放開。莫謂如來即此成斷滅。佛如來。兀的聽那一聲還續一聲來也。諸佛如來。
和好因果。都只在發善心。如來。諸佛如來。


佛如來。兀則見馬下人同馬上君。那其間有高有下有小有大有踈親。誰知這一旦馬死人歸去。佛如來。親者如同那陌路人也。諸佛如來。
和好因果。都只在發善心。如來。諸佛如來。


佛如來。兀的生身一夢如雲似水。佛如來。不知此外更有何親何侶。佛如來。箇中不許容它物分付黃梅路上人也。諸佛如來。
和好因果。都只在發善心。如來。諸佛如來。


佛如來。衲捲秋雲去復來。幾迴南嶽天台。寒山拾得對笑。且道笑甚麼。笑道那同行的步不擡。
和好因果。都只在發善心。如來。諸佛如來。


敬皈依聖主天中王迦陵頻伽聲佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。那一塵纔起翳摩空。碎抹三千數豈有窮。好看野老不能収拾。好看野老不能収拾。佛如來。任教隨雨又隨着風也。諸佛如來。
和好因果。都只在發善心。如來。諸佛如來。


佛如來。好好渾成兩片。擘破却團圓其中把來細嚼莫咬破。佛如來。直到熟時方知那滋味全也。諸佛如來。
和好因果。都只在發善心。如來。諸佛如來。


佛如來。誰把那千尺絲綸直下垂。兀則見那一波纔動便有那萬波隨。深深夜沉靜水寒魚不食。佛如來。滿船空載那月明歸也。諸佛如來。
和好因果。都只在發善心。如來。諸佛如來。


佛如來。兀的行住坐臥是非人我。佛如來。切喜勿嗔誰能離得這箇。佛如來。平生肝膽一時傾四句妙門都說破也。諸佛如來。
和好因果。都只在發善心。如來。諸佛如來。


佛如來。得優游處且優游。任爾雲飛水流。秖見驚天動地黑風翻大浪。不信便沉却那釣漁舟。
和好因果。都只在發善心。如來。諸佛如來。


敬皈依超三界攝萬有不可思議佛如來佛如來佛菩薩。佛菩薩佛菩薩。
和好因果。都只在發善心。如來。諸佛如來。


佛如來。水中捉月鏡裏尋頭刻舟求劒騎牛覓牛。空華陽燄夢幻浮漚。一筆勾下要休便休。佛如來。巴歌社酒自是風流也。諸佛如來。
和好因果。都只在發善心。如來。諸佛如來。


佛如來。未現那三頭六臂。却能拈放筯有時醉酒罵人還作禮。佛如來粧模打樣驀鼻牽來秖是誰也。諸佛如來。
和好因果。都只在發善心。如來。諸佛如來。


佛如來。聞法有如飢得食渴飲漿。病得瘥熱就淙。貧人遇寶嬰子見娘。漂舟忽到岸。孤客得還鄉。佛如來。功德廣大不可思議也。諸佛如來。
和好因果。都只在發善心。如來。諸佛如來。


佛如來。又如旱逢甘澤國有忠良。佛如來。又如旱途甘澤國有忠良。佛如來好看四夷拱手十方八表來降也。諸佛如來。
和好因果。都只在發善心。如來。諸佛如來。


佛如來。古今善惡聖凡彰。即分地獄天堂。剎塵與那沙界。一切諸羣品。則見盡入如來大道場。
和好因果。都只在發善心。如來。諸佛如來。


