永樂北藏數位版, No. 1612 諸佛世尊如來菩薩尊者名稱歌曲(第19卷-第50卷)

好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。誰云無念復無生。若實無生無不生。好教喚取機關木人問。好教喚取機關木人問。佛如來。求佛施功早晚成也。諸佛如來。
和這佛法。天地間永流通。如來。諸佛如來。


佛如來。放開四大莫把捉。寂滅性中隨飲啄。莫道諸行無常一切空。佛如來。看看即是如來大圓覺也。諸佛如來。
和這佛法。天地間永流通。如來。諸佛如來。


佛如來。誰道常獨行常獨步達者同遊涅槃路。只見那調古神清風自高貌悴骨剛人不顧。好看窮釋子身貧道不貧。佛如來。貧則身常披縷褐道則心藏無價珍也。諸佛如來。
和這佛法。天地間永流通。如來。諸佛如來。


佛如來。誰道那無價珍寶用無盡。佛如來。只見得利物應時終不吝。佛如來。三身四智體中圓八解六通心地印也。諸佛如來。
和這佛法。天地間永流通。如來。諸佛如來。


佛如來。上士一決一切了中下多聞多不信。人人但自懷中解却那垢衣。誰能向外一一誇精進。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩諸佛菩薩。


佛菩薩。任從毀謗任從非。把火燒天徒自疲。我聞恰似飲甘露。我聞恰似飲甘露。佛菩薩。銷融頓入不可思議也。諸佛菩薩。
和這佛法。天地間永流通。菩薩。諸佛菩薩。


佛菩薩。我觀惡意是功德。此是成吾善知識。看看不因訕謗起怨親。佛菩薩。怎麼表那無生慈忍力也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道宗通說通定慧圓明不滯空。誰道是不但如今獨達了河沙諸佛體皆同。獅子吼中無畏說百獸聞時皆腦裂。佛菩薩。香象奔波失却威天龍寂聽生欣恱也。諸佛菩薩。
和這佛法。天地間永流通。菩薩。諸佛菩薩。


佛菩薩。休道得本得末一似瑠璃含寶月。佛菩薩。休道得本得末一似瑠璃含寶月。佛菩薩。若能解此如意珠自利利他終不竭也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道行禪坐亦禪。動靜語默體安然。縱遇快利鋒刀此心常坦坦。假饒縱有毒藥也閑閑。
和這佛法。天地間永流通。菩薩諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那江月照爍松風吹。那永夜清宵何所為。且道佛性戒珠心地印。且道佛性戒珠心地印。佛如來。一似霧露雲霞體上衣也。諸佛如來。
和這佛法。天地間永流通。如來。諸佛如來。


佛如來。不求真實不斷妄。了知二法空無相。好看無相無空無不空。佛如來那底正是如來真實相也。諸佛如來。
和這佛法。天地間永流通。如來。諸佛如來。


佛如來。心鏡明明鑒無礙廓然瑩徹周三界。好看萬象森羅影現中一顆圓明非內外。豁達既空撥因果蕩蕩恐招禍。佛如來。棄有着空病亦然應如避溺還投火也。諸佛如來。
和這佛法。天地間永流通。如來。諸佛如來。


佛如來。誰道那捨去妄心取真理。佛如來。誰道是取捨之心成巧偽。佛如來。學人不了用修行深成認賊將為子也。諸佛如來。
和這佛法天地間永流通如來。諸佛如來。


佛如來。了法財滅功德。總是由斯心意識莫道直到禪門了却一切心。看看頓入無生知見力。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。誰道大丈夫秉慧劒。那般若鋒刀金剛燄。不獨能摧外道心。不獨能摧外道心。佛菩薩。早曾落却那天魔膽也。諸佛菩薩。
和這佛法。天地間永流通菩薩。諸佛菩薩。


佛菩薩。震動法雷擊法鼓。布覆慈雲灑甘露。正是龍象蹴蹋潤無邊佛菩薩。直到那三乘五性皆惺悟也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道雪山肥膩更無雜純出醍醐我常納。只見那一性圓通一切性一法徧含一切法。一月等現一切水一切水月一月攝。佛菩薩。諸佛法身入我性我性還共如來合也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道那一切具足一切地佛菩薩。誰又道非色非心非行業。佛菩薩。彈指圓成八萬門剎那滅却阿鼻劫也。諸佛菩薩。
和這佛法。天地間永流通。菩薩。諸佛菩薩。


佛菩薩。真既不立妄本空。有無俱遣不空空好看二十空門元來都不着。管教一性如來體共同。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那心是根荄法是塵。那兩種猶如鏡上痕。好看痕垢盡除光始現。好看痕垢盡除光始現。佛如來。心法雙亡性乃即真也。諸佛如來。
和這佛法。天地間永流通。如來。諸佛如來。


佛如來。栴檀林裏無雜樹。鬱密深沉獅子位。正須境靜林閑獨自遊。佛如來。看看走獸飛禽皆遠去也。諸佛如來。
和這佛法。天地間永流通。如來。諸佛如來。


佛如來。誰道非不非是不是差之毫失千里。誰又道圓頓教勿人情有疑不決直須爭。都休逞人我恐落斷常坑。佛如來。是即頓成佛非即善星傾也。諸佛如來。
和這佛法。天地間永流通。如來。諸佛如來。


佛如來。誰道那法中之王最高。勝佛如來。誰又道河沙如來同共證。佛如來我今解此如意珠信受之人總相應也諸佛如來。
和這佛法。天地間永流通。如來。諸佛如來。


佛如來。了了見兮無一物。無我無人亦無佛。誰道大千世界有似海中漚。那一切聖賢宛若飛電拂。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。遇飯喫飯遇茶喫茶。千重百帀四海為家。誰道解去粘除却縛。便見言無言作無作。佛菩薩。廓然本體等虛空雲則從龍風從虎也。諸佛菩薩。
和這佛法。天地間永流通。菩薩。諸佛菩薩。


佛菩薩若謂平常心是道。枝蔓向上更生枝莫教貼肉汗衫如脫了。佛菩薩。看看喚來眼上更安眉也。諸佛菩薩。
和這佛法。天地間永流通。菩薩。諸佛菩薩。


佛菩薩。欲識平常道天真任自然。要知行船須舉棹走馬即加鞭。飢來須喫飯困到便應眠。佛菩薩。盡從緣所得所得亦非緣也。諸佛菩薩。
和這佛法。天地間永流通。菩薩。諸佛菩薩。


佛菩薩。莫道所得亦非緣當人自了然。佛菩薩。便似雨中看皓月火裏汲清泉。佛菩薩。正是直立頭插地橫眠脚指天也。諸佛菩薩。
和這佛法。天地間永流通。菩薩。諸佛菩薩。


佛菩薩。要會平常心是道。平常不住道方玄。誰識斬釘截鐵。妙中尤有妙。看看語下投機自廓然。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩佛菩薩佛菩薩。
和這佛法。天地間永流通。如來。諸佛如來。


佛如來。那直如朱絃瑩如玉那露膽傾心無委曲。縱饒滿地黃金換不得。縱饒滿地黃金換不得。佛如來。南海波斯面如墨也。諸佛如來。
和這佛法。天地間永流通。如來。諸佛如來。


佛如來。世間無物可羅籠。獨立嵯峨萬仞峯。莫教忽地有人猛推落。佛如來。看看騰身雲外不蹤也。諸佛如來。
和這佛法。天地間永流通。如來。諸佛如來。


佛如來。誰道性靜秋空闊。心清巨海寬。誰又道天涯毫末見世界掌中觀。萬法豈為侶西江一吸乾。佛如來。龍蛇易辨衲子難瞞也。諸佛如來。
和這佛法。天地間永流通。如來。諸佛如來。


佛如來。莫言至道無難言端語端。佛如來。莫言一有多種二無兩般。佛如來。好看天際日徃則月來檻前山深水又寒也。諸佛如來。
和這佛法。天地間永流通。如來。諸佛如來。


佛如來。至簡至易同天地。揀擇明白何是非。莫道口似椎兮。兩眼宛如眉。誰人全得力不會亦不知。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通菩薩。諸佛菩薩。


佛菩薩。那象王嚬呻獅子吼。那無味言談塞人口。正是南北東西任徃來。正是南北東西任徃來。佛菩薩。從爾烏飛與那兔走也。諸佛菩薩。
和這佛法。天地間永流通。菩薩。諸佛菩薩。


佛菩薩紫綾紅錦青絲線巧手織來成一片。莫道其中縫不能無。佛菩薩。爭柰時人見與不見也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道天雷如鼓雲騰致雨。誰道雨霽雲收便顯出新月一鈎。東海鯉魚多赤梢南山大蟲多白額。佛菩薩至道無難唯嫌揀擇也。諸佛菩薩。
和這佛法。天地間永流通。菩薩諸佛菩薩。


佛菩薩。桃花能紅李能白。莫道融融只一色。佛菩薩。燕子能語鶯能鳴。誰道關關秖一聲。佛菩薩。不透佛家關捩子空認山河作眼睛也。諸佛菩薩。
和這佛法。天地間永流通。菩薩諸佛菩薩。


佛菩薩。水灑不着風不入。虎步龍行神鬼泣。好看頭長三尺。辨識是何人。看看相對無言獨足立。
和這佛法。天地間永流通。菩薩諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那秋夜霜天月正明。那仰觀星象約三更要知一條大路平如掌。要知一條大路平如掌。佛如來。歸去何妨徹夜行也。諸佛如來。
和這佛法。天地間永流通。如來。諸佛如來。


佛如來。南北東西苦問人新開多口接迷津。從茲好看八駿追風急。佛如來。教人空望悠悠脚下塵也。諸佛如來。
和這佛法。天地間永流通。如來。諸佛如來。


佛如來。要知至道冲虛萬物何宰。要知真空絕跡法界如如。對境即無心觸目即是道。佛如來。晝夜舒光照有無癡人喚作波羅蜜也。諸佛如來。
和這佛法。天地間永流通。如來。諸佛如來。


佛如來。誰道龍吟金鼎虎嘯丹田。佛如來誰道深耕淺種春發秋堅。佛如來。便似水聲爭瀉碧山色亂堆煙也。諸佛如來。
和這佛法。天地間永流通如來。諸佛如來。


佛如來。誰道天共白雲曉。水與月同流。有時即登陌嶺。南北兩垂頭。更覩萬家煙火外一枕四山幽。
和這佛法。天地間永流通。如來諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩諸佛菩薩。


佛菩薩。那地厚山高孰使然那中藏巨璞不知年。若人念念常如是。若人念念常如是。佛菩薩。便是人間火裏蓮也。諸佛菩薩。
和這佛法。天地間永流通。菩薩。諸佛菩薩。


佛菩薩喚作如如已變名。廓然無聖豈容情。莫道其間妙叶皆同類。佛菩薩。不是玄暉誰能辨濁清也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道心不是佛智不是道。便只似那青山白雲落花芳草。若是惺惺靈利終不回頭轉腦。佛菩薩。太平時節歲豐盈旅不齎粮人不擾也。諸佛菩薩。
和這佛法。天地間永流通。菩薩諸佛菩薩。


佛菩薩。誰道是涅槃寂滅本無名。佛菩薩。誰道是喚作如如早變生。佛菩薩。若問經中何極則石人夜聽木鷄鳴也。諸佛菩薩。
和這佛法。天地間永流通。菩薩。諸佛菩薩。


佛菩薩。輕如毫末重如山。地角天涯去復還。好看黃葉落時便是山骨露。那水邊依舊石斕斑。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。一句語內須具三玄一玄門裏須具三要。莫道箇中有權有用。莫道箇中有權有用。佛如來。詳示諸人作麼生會也。諸佛如來。
和這佛法。天地間永流通。如來。諸佛如來。


佛如來。且道禪家第一玄。三世諸佛口難宣。好看垂慈夢裏生輕薄。佛如來。端坐還從落斷邊也。諸佛如來。
和這佛法。天地間永流通如來。諸佛如來。


佛如來。再道禪家第二玄靈利惺惺眼未看。那石火電光知是鈍揚眉瞬目涉關山雲收山嶽靜花落滿長川。佛如來。更覩萬象森羅彌宇宙看看又是第三玄也。諸佛如來。
和這佛法。天地間永流通。如來。諸佛如來。


佛如來。誰道第一要最好精麤照。佛如來。誰道第二要閃電光晃耀。佛如來。路夾青松老此為第三要也。諸佛如來。
和這佛法。天地間永流通。如來。諸佛如來。


佛如來。何人認得本心源。兩岸俱玄一不全。好看即心是佛。不須更覓佛。只因如此更忘緣。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法天地間永流通。菩薩。諸佛菩薩。


佛菩薩。春去秋來古與今。相逢休論歲時深。管教飢飡渴飲無他事。管教飢飡渴飲無他事。佛菩薩。好看滿頭霜雪總來侵也。諸佛菩薩。
和這佛法。天地間永流通。菩薩。諸佛菩薩。


佛菩薩。揚子江頭波浪深。行人到此盡沉吟。好看他時若到無波處。佛菩薩。還要似那有波時用心也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道忽然忽然頭上是天。誰又道不然不然脚下是地。夜烏啼曉月玉女打鞦韆。佛菩薩。直着下來何處回避也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道那萬里山河平似掌。佛菩薩。誰道那一條官路直如絃。佛菩薩。行人若問窮通事。鐵壁銀山在面前也。諸佛菩薩。
和這佛法。天地間永流通。菩薩諸佛菩薩。


佛菩薩。陽燄那曾止得渴。畫餅如何充得飢好勸世人有地切莫栽荊。看看扯破後代子孫衣。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法天地間永流通。如來。諸佛如來。


佛如來。那色自是色聲自聲。那新鶯啼處栁煙輕。正是門門有路通天竺。正是門門有路通天竺。佛如來。三島斜橫海月明也。諸佛如來。
和這佛法。天地間永流通。如來。諸佛如來。


佛如來。水中鹽味真相似。色裏膠青信不空世人若欲不招無間業。佛如來。切莫將那情解謗佛宗也。諸佛如來。
和這佛法。天地間永流通。如來。諸佛如來。


佛如來。誰道一片凝然光燦爛擬意追尋卒難見。誰道是那炳然擲着豁人情大事分明皆總辦。快活快活無繫絆萬兩黃金終不換。佛如來。任他千聖出頭來從是向渠影中現也。諸佛如來。
和這佛法。天地間永流通。如來。諸佛如來。


佛如來。正是那煑海成鹽終有味佛如來。正是那敲空作響本無聲。佛如來。崐崘撞着波斯子把手相將海底行也。諸佛如來。
和這佛法。天地間永流通。如來。諸佛如來。


佛如來。黑白分明滿局棊。曾無一着有相虧。堪笑今來古徃無限傍觀者。為甚斧爛柯消總不知。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那月沉碧海龍非隱。那霧鎻蒼梧鳳不知。好看劒外森森無影木。好看劒外森森無影木。佛菩薩。垂陰自有不萌枝也。諸佛菩薩。
和這佛法。天地間永流通。菩薩。諸佛菩薩。


佛菩薩。人人自有光明在。看時不見暗昬昬。本來只為世人通一線。佛菩薩。那其間恍恍惚惚若亡若存也。諸佛菩薩。
和這佛法。天地間永流通。菩薩。諸佛菩薩。


佛菩薩只見夜明簾外千峯秀。鸞鏡臺前萬象殊。直是敲出鳳凰五色髓擊碎驪龍明月珠。金烏照不破玉兔又西垂。佛菩薩。畢竟是何奇異。解作天地綱維也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道是今來古徃去無蹤。佛菩薩。那時節更有何人覿面逢。佛菩薩。便似東嶺雲生西嶺白前山花發後山紅也諸佛菩薩。
和這佛法。天地間永流通。菩薩。諸佛菩薩。


佛菩薩。莫道舉一不舉二。直須擡手添意氣便似花落花開一任曉風吹。自有馨香芬馥遍天地。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。那靈然不涉去來今那三界都盧一點心。好看檻外桃花春蝶舞。好看檻外桃花春蝶舞。佛如來。更聽門前楊栁曉鶯吟也。諸佛如來。
和這佛法。天地間永流通。如來。諸佛如來。


佛如來。正是穿雲不渡水。渡水不穿雲。且道乾坤把定不把定。佛如來。更須理會虛空放行不放行也。諸佛如來。
和這佛法。天地間永流通。如來。諸佛如來。


佛如來。直是三界唯心萬法唯識。却便似那檻外雲生簷頭雨滴。澗水湛如染野花開似織。佛如來。此時若不究根源謾向當來問誰覓也。諸佛如來。
和這佛法。天地間永流通。如來。諸佛如來。


佛如來。好看那塞鴻高貼冷雲飛。佛如來。一箇箇影落寒江不自知。佛如來。江水無情鴈無意行於異類亦如斯也。諸佛如來。
和這佛法天地間永流通。如來。諸佛如來。


佛如來頓悟心源開寶藏。隱顯靈通現真相。只見巍巍行坐千百億化身。那口吐明珠光晃晃。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那長江耿耿大野雲凝。那綠竹籠煙青山鎻翠。直是水月齊觀風雲一致。直是水月齊觀風雲一致。佛菩薩。一句該通四事俱備也。諸佛菩薩。
和這佛法。天地間永流通。菩薩。諸佛菩薩。


佛菩薩。一念信心一念佛。念念更非是別物。莫道六門出入豈神通。佛菩薩。須是一道光明直照無臲也諸佛菩薩。
和這佛法。天地間永流通。菩薩諸佛菩薩。


佛菩薩。誰道碧落淨無雲秋空明有月。誰道是那長江瑩如練清風來不歇。林下景偏幽相看情共恱。佛菩薩。閑來石上觀流水欲洗衣巾塵未浹也。諸佛菩薩。
和這佛法。天地間永流通。菩薩。諸佛菩薩。


佛菩薩只見江山繞檻宛若屏風水墨。佛菩薩。只見殿閣淩空恰似神仙洞宅。佛菩薩。紛紛萬象更森羅一道神光無障塞也。諸佛菩薩。
和這佛法。天地間永流通。菩薩。諸佛菩薩。


佛菩薩浮雲出岫總依依。化日更遲遲。正是栁開河岸。花發向高枝。要識安身立命處看看舉目即知歸。
和這佛法。天地間永流通。菩薩。諸佛菩薩。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。如來。諸佛如來。


佛如來。正是豁開戶牖萬里無雲。杲日騰空清風滿座。只見湖光浩渺野色澄明。只見湖光浩渺野色澄明。佛如來。森羅萬象海印全彰也。諸佛如來。
和這佛法。天地間永流通。如來。諸佛如來。


佛如來。誰道頭頭俱妙用。物物顯真機應知心境一如纖微塵不立。佛如來。正是萬機休罷千聖不的時也。諸佛如來。
和這佛法。天地間永流通。如來。諸佛如來。


佛如來。誰道染緣易就道業難成。誰道是不了目前萬緣差別秪見那境風浩浩心火炎炎。佛如來。道念既同情念佛法時時現前也。諸佛如來。
和這佛法天地間永流通。如來。諸佛如來。


佛如來。誰說那道非不非是不是。佛如來。誰道是差之毫失千里。佛如來。非不非是不是仰面看天低頭覷地也。諸佛如來。
和這佛法。天地間永流通。如來。諸佛如來。


佛如來。即心即佛莫妄求。非心非佛休外討。好看紅爐燄上細細雪花飛。一點清涼除却諸熱惱。
和這佛法。天地間永流通。如來。諸佛如來。


好看那佛佛相傳法法相續歷劫浩無窮佛如來佛如來佛菩薩。佛菩薩佛菩薩。
和這佛法。天地間永流通。菩薩。諸佛菩薩。


佛菩薩。那萬仞崖頭解放身。那起來依舊却惺惺。直是飢飡渴飲渾無事。直是飢飡渴飲渾無事。佛菩薩。何必論那昔人非昔人也。諸佛菩薩。
和這佛法。天地間永流通。菩薩諸佛菩薩。


佛菩薩。何人醉裏唱涼州。那箇門前秪點頭好看巡海夜叉相見後。佛菩薩。管教大家拍手上高樓也。諸佛菩薩。
和這佛法。天地間永流通。菩薩。諸佛菩薩。


佛菩薩。誰道言前超佛祖日輪正當午。誰又道那豁開三要關一擊塗毒鼓。既發上頭機莫問千鈞弩。佛菩薩。放去絕遮欄捏聚非回互也。諸佛菩薩。
和這佛法。天地間永流通。菩薩諸佛菩薩。


佛菩薩。誰道那巢知風兮穴知雨。佛菩薩。誰又道甜者甜兮苦者苦。佛菩薩。不須計較更思量。五五從來二十五也。諸佛菩薩。
和這佛法。天地間永流通。菩薩。諸佛菩薩。


佛菩薩。只見舉體露堂堂。十方無礙。正是千聖不傳萬靈咸愛戴。何須更去共商量開口紛紛徒雜碎。
和這佛法。天地間永流通。菩薩。諸佛菩薩。


