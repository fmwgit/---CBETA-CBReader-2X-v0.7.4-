永樂北藏數位版, No. 1617 妙法蓮華經要解（選錄要解本文）(第13卷-第19卷)

壽命不可量 無數諸佛子 聞世尊分別
說得法利者 歡喜充遍身 或住不退地
或得陁羅尼 或無礙樂說 萬億旋總持
或有大千界 微塵數菩薩 各各皆能轉
不退之法輪 復有中千界 微塵數菩薩
各各皆能轉 清淨之法輪 復有小千界
微塵數菩薩 餘各八生在 當得成佛道
復有四三二 如此四天下 微塵諸菩薩
隨數生成佛 或一四天下 微塵數菩薩
餘有一生在 當成一切智


清淨之果報


皆發無上心 世尊說無量 不可思議法
多有所饒益 如虛空無邊 雨天曼陁羅
摩訶曼陁羅 釋梵如恒沙 無數佛土來
雨旃檀沉水 繽紛而亂墜 如鳥飛空下
供散於諸佛 天皷虛空中 自然出妙聲
天衣千萬種 旋轉而來下 眾寶妙香爐
燒無價之香 自然悉周遍 供養諸世尊
其大菩薩眾 執七寶幡盖 高妙萬億種
次第至梵天 一一諸佛前 寶幢懸勝幡
亦以千萬偈 歌詠諸如來


一切皆歡喜 佛名聞十方 廣饒益眾生
一切具善根 以助無上心


行五波羅密 於是諸劫中 布施供養佛
及緣覺弟子 并諸菩薩眾 異之飲食
上服與臥具 旃檀立精舍 以園林莊嚴
如是等布施 種種皆微妙 此諸劫數
以回向佛道 若復持禁戒 清淨無漏
求於無上道 諸佛之所歎 若復行忍辱
住於調柔地 設眾惡來加 其心不傾動
諸有得法者 懷於增上慢 為此所輕惱
如是悉能忍 若復勤精進 志念常堅固
於無量億劫 一心不懈息 又於無數劫
住於空閑處 若坐若經行 除睡常攝心
以是因緣故 能生諸禪定 八十億萬劫
安住心不亂 持此一心福 願求無上道
我得一切智 諸禪定際


如上之所說 有善男女等 聞我說壽命
乃至一念信 其福過於彼 若人悉無有
一切諸疑悔 深心須信 其福為如此


是則能信受 如是諸人等 頂受此經典
願我於未來 長壽度眾生 如今日世尊
諸釋中之王 道塲師子吼 說法無所畏
我等未來世 一切所尊敬 坐於道塲時
說壽亦如是


隨義觧佛語 如是之人等 於此無有疑


如上之所說 是則為具足 一切諸供養
以舍利起塔 七寶而莊嚴 表剎甚高廣
漸小至梵天 寶鈴千萬億 風動出妙音
又於無量劫 而供養此塔 華香諸瓔珞
天衣眾伎樂 然香油酥燈 周帀常照明
惡世法末時 能持是經者 則為已如上
具足諸供養


起僧坊供養 堂有三十二 高八多羅
上饌妙衣服 床臥皆具足 百千眾住處
園林諸浴池 經行及禪窟 種種皆嚴好
若有信觧心 受持讀誦書 若復教人書
及供養經卷 散花香抹香 以須曼瞻蔔
阿提目多伽 薰油常然之 如是供養者
得無量功德 如虛空無邊 其福亦如是


不嗔不惡口 恭敬於塔廟 謙下諸比丘
遠離自高心 常思惟智慧 有問難不嗔
隨順為觧說 若能行是行 功德不可量
若見此法師 成就如是德 應以天花散
天衣覆其身 頭靣接足禮 生心如佛想
又應作是念 不久詣道 得無漏無為
廣利諸人天 其所住止處 經行若坐臥
乃至說一偈 是中應起塔 莊嚴令妙好
種種以供養 佛子住此地 則是佛受用
常在於其中 經行及坐臥


