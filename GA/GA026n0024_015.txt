中國佛寺史志彙刊數位版, No. 24 杭州上天竺講寺志

嗟巖之人　千古一息 不起於座　周乎八極 天花何來　若將我凂 譬如虛空　繪之五彩
是故智者　讚毁不動 五岳可輕　一芥可重 我銘於巖　傳之無已 識真者誰　惟寒山子


太平宰相堂中坐　天竺觀音卻下山


即之浮雲無窮　去之明月皆同 欲知明月所在　在汝吐霧之中


充然之容　粹然之質 學富而豐　材大而碩
親承綸綍之音　屢賜天廚之食 其靜也孰窺其源　其動也莫辯其迹 所以領昭代之教宗　為叢林之柱石者也


富貴舌探刀上蜜　功名手摸水中天 山林鍾鼎元無二　萬事從寬且坐禪


咄哉此身　爾生何為 資之以食　覆之以衣 處之以室　病之以醫
百事將養　一時不虧 殊不知恩　反生怨違 四大互惱　五臟相推 此身無常　一息別離
此身不淨　九孔常垂 百千癰疽　一片薄皮 此身可惡　無貪惜之 當使此身　依法修持 三種淨觀　十六思惟
一行不退　安養西歸 成無上智　是為心師


定以制動　不動何定 如太虛空　如大圓鏡
風動塵起　鳥飛魚泳 種種塵勞　頭頭佛性 非出非入　非假非證 別求玄悟　白日深穽
當知此室　寂而常應 天魔膽落　佛祖乞命 棒喝交馳　春行秋令


敬修之要　存乎厥心 戒謹恐懼　何往勿欽 相在爾室　雖極幽深
勿二勿欺　上帝汝臨 坐不愧席　寢不慚衾 日慎一日　式昭德音 於穆西聖　誕揚玄風
一哉心乎　曰此是任 客卿子墨　敢告於司箴


蠶欲老兮麥欲黃　前山後山雨浪浪 農夫輟耒女停筐　白衣仙人坐高堂


巧笑倩兮　美目盻兮 彼美人兮　西方之人兮


柳葉雙眉翠　桃花好面皮 夫是之謂誰　東海比丘尼


