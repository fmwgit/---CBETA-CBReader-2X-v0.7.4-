中國佛寺史志彙刊數位版, No. 9 普陀洛迦新志

七度游普陀　未留詩一首 我與南海鄰　胡獨落人後
騷人墨客來　題詠到處有 有美不勝收　續貂翻貢醜 梵音與洛迦　名勝播眾口
去年修山志　陶公意良厚 殷勤折柬邀　編纂須著手 遜然謝不能　還是推良友
良友居景陶　掌故留心久 雪鈔和露纂　書籍成淵藪 居恆意飄然　偶爾城市走
袖稿來示余　內外編分剖 印光稱高僧　佛學無出右 儒釋共一家　鴻文高八斗
蔚然成巨觀　此山此綱紐 亟亟付棗梨　書與山並壽


