中國佛寺史志彙刊數位版, No. 32 徑山志(第6卷-第14卷)

嗟師何為　拳拳忠孝 欲廸羣迷　俾趨正教
嘻笑怒罵　佛事熾然 情生智隔　疑興焉
天目巍巍　終古莫移 師兮道德　此山與齊


六月炎天炎似火　冬天臘月冷如冰


前岳高峰栖隱處　無言杲日普皆同


本無生滅　焉有去來 冰河發　鐵樹花開


大雄唱滅　宗途肇分 不有單傳　孰開我人 巍巍大慧　垂陰四葉
門庭之盛　規重矩疊 法雷普震　裂地轟天 據獅子座　四十二年
被遇三朝　便蕃異數 王臣順風　有嚴外護
大法棟梁　一夕而摧 本無生滅　焉有去來 寂而常照　碧潭秋月
散為千光　非同非別 徑山蒼蒼　上與雲齊 真身常住　大慧焉依
讃述虛空　非愚則惑 直書具文　刻此山石


生死純真　太虛純滿 七十九年　搖籃繩斷


達磨西來　直指心性 後列五宗　臨濟為盛
妙喜在宋　其道彌尊 燈分淑世　有燁後昆 猗慧性師　篤生海裔
家學有源　簮纓之系 廼慕空乗　受業金峩
壯遊海嶽　掉臂而過 投錫于吳　泠泉是遊 遂逢碩師　開厥蘊奥
在昔黃龍　有大機緣 羣疑一祛　竟紹真傳 為法出世　道行島嶼
竺峯再遷其化益普 爰陞雙徑　有奕有耀
元臣鉅夫　首受教 十年化洽　息影巖扄 靡顯靡晦　龍象純純
倐爾而逝　生死俱寂 空洞混　誰究其極 瞻彼窣堵　來學攸思
記德貞銘　宗伯告辭


道之原　本無言兮 以言求道　道豈宣兮
有倬達摩　號為禪兮 指心見性　簡且專兮 弊而失宗　口耳是傳兮
襲訛蹈誕　欺昏頑兮 虛石嶄嶄　法雷震天兮
餘音所及　讋以顛兮 師奮大勇　直走其前兮 象據獅吼　泝幽玄兮
五蒞名山　從者千兮 抉堙疏滯　道百川兮
洗濯白日　光爛然兮 有目皆覩　照八埏兮 文辭如雲　來翩翻兮
即而索之　以絙縶烟兮 道且不有　矧簡編兮
又况幻形　同蛻蟬兮 閟塔鑱文　不愈衍兮 有文之文　多紏纏兮
文而無文　道乃全兮 師道如羿　此遺弦兮 因粗解妙　在後賢兮


華梵諸祖　所了惟心 函乾蓋坤　開陽闔陰 萬彙芸芸　靡不苞括
肯捐全軀　而局一髪 奕葉相仍　軌轍弗殊 融通小大　無礙無拘
猗歟禪師　神觀孤聳 文彩漸彰　雲流山涌
一旦易慮　而壁自治 攝念入定　如斬棼絲 秋葉之零　飄墮庭
仰視清天　一碧萬里 我性之覺　證諸碩師 機鋒交觸　劒戟差差
出世海濵　人天拱手 發祥含徴　白石夜走
全提正印　法皷頻撾 以眼聞者　斷除空華 由其見凝　轉識為智
珠璣落紙　亦第一義 方嶽大臣　遣使候迎
陟于南屏　惟德之馨 名山列五　首曰雙徑 匪私于師　東南龜鏡
輕儇小夫　憯不自懲 皦皦白璧　何憂蒼蠅 風騰波掀　萬辤嗟惜
是非既昭　重涖舊席 昔師之去　泉流哭聲
師今之旋　卉木含榮 世緣已終　微笑而滅 設利如珠　綴于紺骨
末學競奔　曲藝宏施 胡不反觀　本實在斯 遺光所被　千載猶淺
瞻之仰之　誰敢不勉


祖師門下客　開口論無生 老我百不會　日午打三更


大雄立教　肇自西域 漢明帝時　始入中國 四眾皈依　風行草偃
涵溶萬法　妙悟者鮮 卓哉大慧　獨得其傳 法雷普震　罔不翕從
師克繼紹　木鐸載揚 校正藏典　衣被恩光
久住名藍　興墜舉廢 戒行兼全　屢感祥瑞 說法有緣　述作尤多
密裨皇化　利益莎羅 壽六十七　忽示微疾
書偈跏趺　擲筆圓寂 七日茶毘　舌根不壞 久積精成　不緣四大
凌霄之原　巍巍窣堵 勒時貞珉　垂休千古


七十六年　萍踪何倚 本無去來　應緣而已


佛法有三　曰戒定慧 疇克兼全　是為高第 師禀異資　卓然早歲
性樂一乗　志卑六藝 初入法輪　厭于塵世 載禮平舒　洞乎實際
遐游京師　徧參講肆 傳心空幻　繼綂臨濟
峨峰既歸　徑山是憇 戒珠圓明　慧天澄霽 說法談經　啓蒙祛蔽
實惟利他　匪但自利 吾道無涯　此生罔逮 絕穀踰旬　跏趺而逝
嘱付羣徒　朗吟以偈 存鮮遺金　藏惟寸竁
新塔巋然　山靈拱衛 首以銘　垂諸萬世


維賢善首　繼大總持 闡阿毘曇　為人天師 陵持末教　義學是資
師起菰蘆　勵志叅諮 巖栖三載　乃豁夙迷 爰覯神僧　且吸金獅
慧命已續　辯才縱恣 大轉法輪　導世金鎞
涌蓮表瑞　降虎策藜 化伏外道　狂瀾一隄 抗禮公卿　象法用維
剛毅強忍　威武不移 我懷其人　空門所希 歸神兠率　埋骨于兹
與劫終始　視此銘詞


羣有淪　翻如野馬 孰為拯之　爰資覺者 於維上人　覺苑之秀
末後說法　大師子吼 十方無邊　所有刹界 克刹克塵　無邊佛在
如是諸佛　聞說讃揚 五濁佛子　啔甘露塲
如是諸佛　放光無量 交羅上人　顯頂後相 如是諸佛　發頻伽音
悉闡教海　窮微極深 無能正示　上人此說 此說徧滿　熾無間歇
一音所被　無機不攝 有情無情　感受記莂
於刹那際　獲無生忍 直圓十身　何論九品 兹窣堵波　弘法無盡
疇未云了　殃我覺


事來方見英雄骨　達老吳生豈宿緣 我自西歸君自北　多生晤語更泠然


佛來出世　祖未西來 擊塗毒皷　誰其人哉 鷲嶺拈花　少室面璧
只道快便　翻成狼藉 黃梅夜半　老盧竊逃 誰道嶺南　有此獦獠
南嶽青原擦膿涕漢 多少癡人　被他誆賺
五家手快　如撫舜琴 南熏倐至　辨者知音 兒孫惡辣　觸者先亾
但放一線　其家永昌 門戶孤单　命存一絲 有救之者　定是嫡兒
如漢張良　為韓報仇 縱然國破　宗祧可求
是生吾師　如石迸笋 出則凌霄　孰知其本 為法力戰　通身汗血
大似李陵　空拳不怯 身雖陷虜　其心不亾
千秋之下　畢竟歸王 師金剛心　盡化為骨 逼塞虛空　豈在山麓
師不知我　誰當知師 一死一生　春在花枝


於皇聖元　崇佛尚祖 求碩師　密讃神宇
跨浙歷江　梵宇於於 師三十年　四專其居
或尚力致　我有弗有 或競於蹔　我紓而久 鼓鐘振揚　人天畢來
龍象言言　孰是可欺 師住世時　言滿天下
溫慈暢宣　心泯物化 來叅來歸　千百與俱 各極精明　不留固愚
今去而亾　俯仰無極 何以謝之　南山之石 金雞愔愔　慧日赫然
有覺爾　孰敢弗欽


