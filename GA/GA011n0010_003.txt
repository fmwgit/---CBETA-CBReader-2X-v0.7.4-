中國佛寺史志彙刊數位版, No. 10 明州阿育王山志(第1卷-第8卷)

屹海峰兮涌窣堵波　蘸香水陵之鬱羅
金鰲負載神龍寔訶　靈光烜赫甘露瑳瑳
幽顯永鎮山河


大雄真如　體諸太虚 如來無始　還歸化樞
湼槃者質　幻瑞者軀 瑞遺毫竅　光燭遐紆
育王造塔　留鎮海隅 寳藏斂寂　象罔元珠 巨滛靡汩　烈熖莫渝
炎荒海　航載陸馳 耄倪稽顙　俯階伏除
饑呼渴譟　喘存息餘 大雄感應　祥光忽舒
萬夫駭矚　百妄盡驅 七寳自別　五色曼殊 匪嚴供養　孰慰趾顱
福公佛子　裔出吾儒 不囿形質　超彼凢愚
煩消蘊徹　痾脫惱驅 品登上乗　偉矣曇瞿
再興剎　翬飛廈渠 貞珉紀績　永宏佛圖


