中國佛寺史志彙刊數位版, No. 77 九華山志

我得九華充法供　亦能禁足老山間


竹裏雲深疑路斷　松前巖險若天傾 平生罪福憑何著　萬仞懸崖撒手行


不向少林面壁　卻來九華看山 錫杖打翻龍虎　隻履蹋破巉巖
這箇潑皮和尚　如何容在世間 呵呵　會得時　與你一棒 會不得　且放在黑漆桶裏偷閒


千聖本不差　彌陀是釋迦 問我還鄉路　日午坐牛車


春華錦繡翠玲瓏　雪嶺高撐映碧空 相晤靈山重一別　歸來猶住九華峯
六根應用去無蹤　一念靈明萬法通 八面玲瓏空皎潔　覺來何處不相逢
密密無蹤切要親　識神停處冷冰冰 孤明徹了無分別　纔有纖毫即是塵
清風明月徧恆沙　七寶山河共一家 五蘊皆空能照見　分明同是鏡中花
青山疊翠數重重　綠竹黃花鳥語風 眼前盡是西來意　點頭自肯道無窮 淨覺圓明最上乘　何須向外苦追尋
虛空不受纖塵染　明鏡無私徹底清 煙雲老鶴散天花　洞裏宗風古寺家
般若光中談祕密　相邀同喫趙州茶


