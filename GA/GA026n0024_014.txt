中國佛寺史志彙刊數位版, No. 24 杭州上天竺講寺志

送君此地遊　已屬流芳歇 待我來歲行　相隨浮溟渤


前臺花發後臺見　上界鐘聲下界聞 遙想吾師行道處　天香桂子落紛紛


獨鶴精神秋始健　長松根節老彌堅 莫將有物觀無象　唾露冰輪處處圓


不放驚飈侵磵戶　只容明月侍簾帷 滿堂賓客俱傾耳　共失芙蓉漏轉時


沙門有文暢　啜茗漫留題


行行返初服　賁趾老丘樊


飄飄有餘興　歸去掩柴關


興逸忘歸去　高眠借石牀


欲仗空王力　潛開聖主疑 奸雄俱掃盡　談笑定華夷


兵威空朔漠　法力仗瞿曇 恢復山河日　捐軀分亦甘


何年釋簪紱　於此獨幽棲


睡覺鐘聲曉　窗騰柏子煙


竺國雲深僧寂寞　草堂洞古石嵯牙 野翁共醉官爐酒　扶醉歸來已暮鴉


幾時拂袖逃塵網　野衲村樵共往還


愧我心猶雜　何因問二乘


常有仙家鶴　飛來遶石傍


月中桂子隨風落　洞口猿聲靜夜聞 老去野心偏向逸　竹窗禪榻漫平分


遊興未闌斜日盡　馬頭呼酒尚徘徊


聞見皆真諦　慚余悟未曾


吾將逃火宅　難閉六窗猿


樓閣剛風吹碧蜃　旌旗落日照紅鰍 行人莫問驅潮事　湖落山西淺作洲


大千不究恆沙界　細問彌天釋道安


不為訪僧三竺寺　肯乘烟艇過西湖


清涼徹毛骨　吾欲換貂裘


香火重參龍象窟　煙霞久負鹿麋羣 赤松黃石今安在　徙倚蓮臺悵夕曛


樓虛雲自入　月白露先零 擾擾炎途客　誰能為解酲


爾我證何相　山僧曾會麽


如此作生理　何須更絕糧


浮生本無住　濁世轉堪哀 象教今衰落　談元憶辯才


倚杖春風外　遙聞鐘磬音


忽聞鐘磬聲倒發　知是遊人去倉卒 棠陵狂客太奢華　獨向山中弄明月


晴窗暗映羣峯雪　清梵長飄高閣風 遷客從來甘寂寞　青鞋時過月明中


世路久知難直道　此身那得尚虛名 移家早定孤山計　種果誅茅卻易成


閒來心地如空水　靜後天機見隱微 深院寂寥羣動息　獨憐鳥鵲遶枝飛


林深祇樹雲霞遶　地迥諸天日月迴 世上宰官元是佛　洞門猿鶴莫驚猜


九邑緇流齊拭目　三吳士庶盡傾心 老余致政歸來晚　何日相逢聽梵音


催詩頻擊鉢　麗藻愧鄒枚


孤根拔地疏仍竦　秀色參天老更濃 若遣移栽向吾土　賓車無日不過從


古壇陰洞雲千疊　澗草巖花路幾廻 三十舊游今七十　偶然行樂莫相猜


曲澗寒泉縈細石　疏林夕照帶鳴蟬 端居聽法依雙樹　猶說當年支遁篇


浩歌雪壁留題句　滿地月明人影長


溪盡寺方到　雲深僧獨閒 吟行隨杖履　蹤跡出人間


逢僧且說裁新句　見寺先尋舊刻文 冰雪寒巖春到後　樹如膏沐草如薰


戀巢鶴在青松上　抱子猿歸碧嶂前 日暮鐘聲何太速　猊牀驚起老僧禪


高廟當年曾勝覽　翠華於此久徘徊


滿目幽情吟不盡　何妨行樂到斜陽


飲來最解詩腸渴　卻憶相如昔未知


因思寒馥張云句　吟倚闌干興愈長


嘗聞在昔林蘇輩　輿騎頻來作勝遊


吟玩不知回步晚　又看歸鶴下岧嶤


曉來入定初回定　不覺西巖又夕曛


卻憶庾公吟思好　南樓空已地生苔


於今廊廟搜才急　會見徵輸上玉京


迢迢碧漢星初轉　役役勞生夢乍回 靜坐蒲團閑聽罷　花間香露滴蒼苔


盤迴樓閣供吟興　掩映峯巒稱賞心 彷彿高僧留我宿　薜蘿籠月夜沈沈


頓令塵慮息　何用問安心


閱徧三乘空白馬　吟成四句秀青蓮 湖山佳處占新構　我欲相過試問禪


斜陽送別人千里　後夜相思意萬重 我欲投簪結蓮社　聯牀翦燭話從容


香梵暗驚江外晚　乳筵新試雨前春 自憐衰老忘名爵　願作香山社裏民


詩成瓦竈茶煙午　定起庭莎草色春 我愛桫欏林下屋　願開白社著遺民


翔空舞鸞鳳　折地起蛟龍 花滿餘杭釀　脂充石室供 惟輸道傍客　行止一藜筇


花遶路香紅袖笑　風吹衣暖紫騮嘶 尋芳訪古無窮興　更把新詩入舊題


老僧禪觀熟　詩亦似湯休


世路多歧那復往　性天無礙本來寬 坐忘有訣傳天隱　一枕羲皇夢亦安


天開玉洞漏紅日　地坼寒泉應海潮 知有仙人自來去　白雲紅葉靜吹簫


峯前瀑布僧前落　竹裏流泉寺裏聞 忙處不知閒處好　紅塵白浪正紛紛


東巖樹色西巖見　屋外泉聲屋裏聞 碧殿石幢春更好　午風花雨落繽紛


醉歸城郭近　煙樹晚鐘懸


若個春山畔　如聞伐木聲


九里松行流濕翠　五峯臺殿拂穹蒼 獨慚葑菲叨微祿　生長清朝荷吉祥


丹霄快覩白鸚鵡　紫禁祈生青玉麟 何幸清朝觀盛美　島夷從此息風塵


淨瓶柳色春長駐　絕壑泉聲夜更聞 孤磬月明僧未定　半空華雨正紛紛


淙淙飛瀑峯前下　冉冉陰堂座下生 朗嘯山堂忘達旦　峭寒輕沁骨毛清


灘聲晴度雨　竹映早驚秋 殘照催歸急　沉酣强再留


山廚泉歷孤根冷　木榻清同瘦影搖 我欲同師乞收足　煩襟併向此中銷


竹院秋深人獨到　雲堂日午鳥初啼 長公往事真如夢　幾向殘碑憶舊題


貝葉肯隨朝露盡　蓮花常帶夕陽開 五峯不過簷前雨　誰遣雙龍落澗隈


橫空疑有水　到岸始知山 已訂重來約　幽期次第攀


凭欄不辨來時路　萬頃平煙入望遙


井口淨明秋水觀　峯頭冷澹白雲宗 年來世路多青草　谷口猶疑駐六龍


定餘閒點筆　蕉葉試薪題


暫契清幽境　言歸日欲斜


盛世不須收放逸　青山正爾助詩豪 歸來湖上東風晚　帶得芳鮮氣未消


波濤聲震千山響　幡蓋叢分兩岸開 今古遊人行樂地　謾將勝境說天台


世態漸如沙逐浪　老懷寧似雨還晴 攜樽未盡平生話　秋杪仍期宿化成


悠然見真性　幻影覺空情


半空鐘梵聞天籟　下界風濤鼓地雷 漫把禪心分去住　詩成還為遠公裁


半空梵吹流雲遏　上界鐘聲百谷傳 個裏名緇有幽意　朗然長嘯泬寥天


小澗泉浮高樹影　隔林風送遠鐘聲 捲簾虛閣延清賞　坐看前山海日生


竹搖燈影千巒夕　松作濤聲萬壑秋 竟日徜徉忘去住　此身端為白雲留


谷底生風聞靜籟　簷前飛雨散空花 病中猶有維摩在　且向名山閱歲華


豔質如花祈早嫁　衰顏半槁願年豐 欲將仁遍河沙界　盡在慈悲一念中


蒲榻禁來知夏淺　稻田栽就覺身輕 等閒法法都如夢　眼底何勞覓化城


碧蘚日生寒　漸覺光明放 合掌拜觀音　變化千百狀 百千總一身　身身非幻妄
空堂振木魚　萬象齊回向 至道固默昏　虛空難等量 凡聖孰云存　我心反廓曠


況多猿鶴侶　何日此同羣


蓮臺說法龍俱聽　竹嶼吟詩鳥素諳 已許襟期盟白社　不堪雨色促歸驂


支遁衣非白　王喬眼自青 無生吾願學　塵夢幾時醒


何妨卻伴參寥子　無數新詩咳唾成


校讐御府圖書客　疇昔曾聞此夜禪


尚有眾生未成佛　肯超數界入諸禪


僧不遇兮梅未放　野猿笑我只空回


花落疑花雨　隨風映夕曛


悠然塵鞅外　歸路急難忘


一酌清冷水　聊祛塵世煩 沖然罷文墨　時把貝書翻


雲濤乍起燈教翦　松籟時聞句喜成 為問趙州禪作麽　好將真味證無生


飲來不獨消塵慮　頓使清風兩腋生


喜爾久甘蔬筍味　清齋留我未能回


問禪不畏丹梯滑　乳竇峯前禮萬回


滿地夕陽孤磬裏　五峯松暝鶴飛回


白猿來問白鷗參　搖落半窗花上雨


一袖好風掃開千嶂霧　數聲橫篴吹出青空天 是誰脫卻塵緣早歸此　我來敲鉢相對一談禪


剛喜團圞勤問答　也懷澹泊數躋攀 扶筇又是明年事　佛日春風恣往還


擬向禪林最深處　飽為粗糲菜羹嘗


挂席凌蓬丘　觀覽憩鐘樓 三山動逸興　五馬同遨遊
天竺森在眼　松風颯驚秋 覽雲測變化　弄水窮清幽 疊嶂隔遙嚮　當軒寫歸流
轉成傲雲月　佳趣滿吳州


南北一山門　上下兩天竺 中有老法師　瘦長如鸛鶻
不知修何行　碧眼照山谷 見之自清涼　洗盡煩惱毒 坐令一都會　男女禮白足 我有長頭兒　角頰峙犀玉
四歲不知行　抱負煩背腹 師來為摩頂　起來趁奔鹿 乃知戒律中　妙用謝拘束 何必言法華　佯狂啖魚肉


道人出山去　山色如死灰 白雲不解笑　青松有餘哀
忽聞道人歸　鳥語山容開 神光出寶髻　法雨洗浮埃 想見南北山　花發前後臺
寄聲問道人　借禪以為詼 何所聞而來　何所見而回 道人笑不答　此意安在哉 昔年本不住　今日亦無來
此語竟非是　且食白楊梅


不辭清曉叩松扉　欲值支公久不歸 山鳥不鳴天欲雪　捲簾惟見白雲飛


蠶欲老兮麥欲黃　前山後山雨浪浪 農夫輟耒女停筐　白衣仙人坐高堂


百重堆案掣身閑　一葉秋聲對榻眠
牀下雪霜侵戶月　枕中琴筑落階泉 崎嶇世味嘗應徧　寂寞山棲老漸便
惟有憫農心尚在　起占雲漢更茫然


十年江海去飄然　魂夢長依鷲嶺邊 月地雲堦重到處　殷勤稽首白衣仙


西郊久不雨　草木無餘青
薄雲弄秋暉　山色時晦冥 超然五詞客　文采披華星 聯翩過吾廬　車蓋紛滿庭 相攜訪靈鷲　細路通巖扄
攀翻幽桂叢　衣襟襲芳馨 絕竟異人世　吾詩豈能名 諸豪追鄴下　妙語逾瓊英
願言一揮寫　樂事良難并 高空墮海日　歸驂尚能停


法師安遠徒　我見常磬折 頹綱製像運　基構甚宏達 煌煌四十載　說法傾吳越
人天會方丈　萬趾常雜遝 藹然如丘山　四座羞蟻垤 投老倦揮麈　毅然辭且決 饑鷹得秋風　轉盼俄一掣
結茆南山陲　雲蘿古幽絕 昔我海上還　相尋訪林樾 夜闌叩微要　猨鳥寂不聒
慧風洒幽襟　法雨濯枯枿 別來今四載　寒暑驚屢闋 相望如晨星　杳杳各天末 何當從杖藜　一笑龍泓月


誰從天竺國　分得一峯來 占盡湖山秀　最宜煙雨開


被雨遊山也莫嫌　卻綠山色雨中添 人家屋裏生松樹　穿出茅簷卻覆簷


禪房寂寂水潺潺　澗草巖花數點間 忽有仙禽發奇響　頻伽來自補陀山


酒館湖船盡有名　玉杯時得肆閑情 至今人說張員外　不是看花不入城


西湖蜃氣作樓臺　又見一番風雨來 後夜月明秋似水　桫羅花向鏡中開


南澗飛淙雜雨鳴　顛風老樹作秋聲 庭前攪碎芭蕉葉　添得書窗兩眼明


坐對晚花紅照水　夢回青草綠生池 道人居此忘榮辱　不羨長安富貴兒


晴雪生香晝不寒　光浮四壁白團團
夜深月照斜橫影　只作梅花紙帳看


湧金門外小瀛洲　暇日同陪節使遊
五竺山高雲樹曉　三江風急雪濤秋 說經曾記僧名辯　題碣還聞寺姓劉 祗合泛湖依釣艇　六橋烟水看閑鷗


白雲西院白雲寒　客散燈昏獨倚闌 乳竇峯前雙鶴下　老僧拍手白雲端


萬山深處一溪橫　客到柴扉犬自迎 急掃塵埃題白壁　海曦遙射墨花明


百盤雲磴入千峯　飛蓋行穿夾道松
長晝風雷驚虎豹　半空鱗甲舞虯龍 江濤夜合秋聲壯　湖雨春添黛色濃 欲待丹青圖直幹　恨無韋偃得相從


蘿壁非常翫　高僧獨愛之 青松同壽色　老石借春姿 引蔓斜連閣　開花直下池 茶筵賓客散　坐到月來時


問道啟禪扃　禪癯似鶴形 煙蘿春翦衲　貝葉夜翻經 出定苔生石　交談水瀉瓶 何緣分半席　坐對數峯青


遙指花關一笑歸　覺今纔是昨猶非
長齋豈為銀魚鱠　清夢多應戀翠微 詩有秋霜先白髮　閑無塵土上緇衣 夕陽林下松邊石　閒看孤雲獨自飛


夜宿招提境　晨辭佛國山 陳馬回知路熟　客去喜僧閑
夏梵剎鐘初歇　人家門尚關 畢幽禽鳴上下　曲澗響潺湲 朱露拂衣珠濕　苔侵屐齒斑
馬白雲橫洞口　紅日射林間 祝湖水玻璃瑩　風霜瑪瑙殷 夏物華憐景好　詩思愧余慳 鄧欲盡登臨興　寧辭步履難
鄭扶持嫌劣僕　寶石更躋攀


石腳開靈竇　雲根出祕泉 竹深團夕照　花煖駐春煙 別澗捫蘿上　清尊帶月還 疏慵謝高調　消洒任孤騫


十里長松入　溪迴轉路賖 小雲春閣雨　石樹晚交花 寶殿垂煙合　珠林倒影斜 諸公漫高興　醉裏說三車


萬峯行盡出孤龕　高卧平分麈尾談
夢冷霜風歸海上　秋隨衡雁到江南 曇花香散僧初定　草逕苔生鹿自諳 正是東林逢慧遠　不禁明發動征驂


形如槁木念如灰　霜滿頭顱雪滿顋 不是老來偏厭世　眼中無處著塵埃


三竺溪流獨木橋　逋仙猶自發空謠 若為卻入千峯去　黃鵠摩空不可招


一條竹杖數函經　歸去秋煙泠翠屏 他日好尋山上路　萬株松下水泠泠


眠煙嘯雨醉香曇　中印峯前結石龕
中國三當佛國五　何須飛錫去西參末二句乃夢中語也


曾問風雅得師傳　道重還推主法筵
印度化身分十剎　中原直指貫三天 已知象教窺拈草　端的獅林出勝蓮 有日隔溪尋往事　相逢一笑識因緣


吐哺接山川　峨眉半入煙 柳晴無剩絮　荷爛有殘蓮
錦帶魚新倦　西泠鷺罷眠 登臨來二妙　杖履指三天 性相相依佛　庚申更話仙
拂車石逕淨　試馬曲隄闐 細草承鞋軟　芳枝壓帽偏 千鐘評酒聖　一字倩詩禪 文懺尚隨沈　揮毫且學顛
安排靈利眼　長使景光圓


暇政去旌旆　杖策訪林丘
人惟尚求舊　況悲蒲柳秋 雲谷一臨照　聲光千載留 軒眉獅子峯　洗眼蒼龍湫
路穿亂石腳　亭蔽重岡頭 湖山一日盡　萬象掌中浮 煮茗款道論　奠爵致龍優 過溪雖犯戒　兹意亦風流
自惟日老病　常期安養游 願君歸廟堂　用慰天下憂


日月轉雙轂　古今同一丘 惟此鶴骨老　凜然不知秋 去住兩無礙　人士爭挽留
去如龍出水　雷雨捲潭湫 來如珠還浦　魚鼈競駢頭 此生暫寄寓　常恐名實浮 我比陶公愧　師為遠公優
送我過虎溪　溪水當逆流 聊使此山人　永記二老游 大千在掌握　實有別離憂


遠公吾家傑　道妙非壺丘 德傾龍象侶　貌蓋江湖秋 平生經綸學　不為名相留
滔滔若懸瀑　下注萬丈湫 昔年謝講事　眾挽不轉頭 刳心老巖穴　百念本不浮
東南多望士　唯見此老優 翰林天下公　方外實輩流 旌旗虎溪路　竟日泉石游 眾生病未已　師意可忘憂


幻泡昧空色　真夢游黃丘 宦學類狂走　爾來三十秋 齒髮非他時　歲月不我留
古剎插亂石　蟄龍蟠霞湫 天人大導師　住錫今白頭 安住差護念　晚節非沈浮 昔嘗謂出處　不用相劣優
權實分二智　股肱均九流 今知擾擾者　詎得逍遙游 從兹許禮足　尚可治幽憂


秦郎文字固超然　漢武憑虛意欲仙 底事秋來不得解　定中試為問諸天


一尾退風抹萬蹄　崑崙玄圃謂朝隮
回看世上無伯樂　卻道鹽車勝月題


武陵漁子入花源　但見秦人不得仙 會有黃鸝鳴翠柳　何妨白眼望青天


長安仕路與雲齊　倦僕羸驂不可躋 但得玄暉曾折簡　何須平子更安題


且折花枝醉後酲　人間時節易崢嶸
屠龍肯自羞無用　畫虎從人笑不成


巖棲木石已皤然　交舊何人慰眼前
素與晝公心印合　每思秦子意珠圓 當年步月來幽谷　拄杖穿雲冒夕煙 臺閣山水本無異　故應文字不離禪


犬不曾嘷鶴不飛　看山今日偶歸遲 點燈吹雪照石壁　恐有玉川留贈詩


處士梅花千樹盡　蘇公楊柳一枝無 向來畫舫今何處　落日西風野水湖


但教懷抱能傾倒　莫向樽壘計有無 不為訪僧三竺寺　肯乘烟艇過西湖


白雲山寺隱　靈境法堂深
偶入天香會　俱生清淨心 竟日陪清梵　終慚異道林 安禪僧自寂　聽法鳥無音


出谷遣塵紛　中堂話白雲
孤林清磬發　雙澗落霞分 超然憩靈石　斜日對爐熏 神理參茶悟　微言彈指聞


塵寰聊可晤　有約過瞿曇 茶鼎殊鼎　玄談妙客談 雲光墮竹榻　日氣抱花龕 愛此懷堪遣　穠華且莫甘


泉流堂影澗縈迴　巖際柴扉竹裏開
萬徑喜逢秋雨歇　五峯笑踏夕陽來 空林不睹鶴前錫　覺海還乘鷗外杯
定起閒心無罣礙　西湖又看棹歌回


西湖天下湖　西山天下山 湖山境界妙天下　有誰有力居其間


性菴上人抱大智　占得湖山佳勝地 湖為心鏡山為身　山不動搖湖不沸


湖中萬狀不可名　春秋旦暮陰還晴
山中百態不可說　輕煙淡月描其形


四明狂客本凡流　來回湖山佳處游 浩歌半日不歸去　難舍湖山一片秋


道人真趣坐清宵　況復名山月可邀
志合偶期天邂逅　身遊非夢夜逍遙 何方鏡水澄空色　幾處鐘魚破寂寥
靜極欲求言語斷　不知風木故蕭蕭


六和成社肯悠游　勇犯秋陽課不休
小草至心求大乘　北風無暑到南樓 冰肌觸苎衣堪襲　雪藕吹絲分正投 不信大家同熱惱　慈雲私向竹間流


