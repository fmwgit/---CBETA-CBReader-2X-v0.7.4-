中國佛寺史志彙刊數位版, No. 20 龍井見聞錄

天乎與善宜無差　至此莫詰其何嗟


手中孩子分明箇　付與時人仔細疑


咄哉此身　爾生何為 資之以食　覆之以衣 處之以室　病之以醫
百事將養　一時不虧 殊不知恩　反生怨違
四大互惱　五藏相欺 此身無常　一息別離 此身不淨　九孔常垂
百千癰疽　一片薄皮 此身可惡　無貪惜之
當使此身　依法脩持 三種淨慈　十六思維 一行不退　安養西歸
成無上智　是為心師


如來昔在世　心禪語為教
譬如四大海　惟是一溼性 於其溼性中　變化千萬億
風來為濤瀾　風去為湛然 魚龍所遊戲　鬼神所出沒
船筏借其力　網罟取其利 其上為洲渚　諸國所生育
其下為淵谷　百怪所藏伏 東西出日月　上下屬河漢
觀者不能了　眙何暇說 如來知迷悶　隨變為解釋
因變所說者　是則名為教 彼善聞教人　當知是幻爾
既已知是幻　則當識真實 我觀世教師　皆謂教是實
由謂教實故　則為禪所訶 禪雖訶教乎　終以教致禪
禪若不取教　是杜所入門 教而不知禪　是不識家也
辯才真法師　於教得禪那 口舌如瀾翻　而不失道根
心湛如止水　得風輒粲然 以是於東南　普服禪教師
士女常奔走　金帛常圍繞 師惟不取故　物來不得拒
道成數有盡　西方一瞬息 西方亦非實　要有真實處


進以功　退以壽 義可書　石不朽 百年之為兮　千載後


天台之學空假中　一心三觀乃其宗
如大火聚光彤彤　五金遇之無不鎔
渣滓渾化內外紅　佛海拔起建寶幢
摩尼徧照天南東　入其室者膽力雄 披精進鎧手挾弓　一戰欲使魔軍降
誰為嫡嗣躡孤蹤　伏犀貫腦冰翦瞳
震旦羣書貯心胸　一朝易轍梵夾攻 日狎井竈劬厥躬　白煙上出橫晴虹
五章四釋照厥朦　事理即具靡弗同
肯綮一中萬里融　行解雙至方建功 三鎮名山黑白從　龍興致雲虎嘯風
輪下缾錫無地容　法水灌頂障執通
亭亭淨植青芙蓉　似此良師不易逢
火風分散報緣終　水月鏡像索還空 作銘者濂碑則豐　千百億刼鎮幽宮


醍醐味醨　薝蔔香衰 斑其相紛　羊啞狐咍
和尚智度　七十四年 縣解凥首　草腐人天
一佛既無　千佛乃有 演暢宗極　下足撒手 峯昔飛來　師今飛去
無去無來　導師常住


