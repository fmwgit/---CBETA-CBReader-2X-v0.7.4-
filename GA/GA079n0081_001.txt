中國佛寺史志彙刊數位版, No. 81 清涼山志

不違寂光　現身塵剎　隨眾生機　說圓通法
其所施設　妙莫能詮　春到百卉　月印萬川
為憐凡夫　無由瞻仰　示住清涼　俾有所仗
闡佛心要　及與淨宗　理超象外　道契寰中
唯願慈悲　放金色光　普令眾生　同證真常


或作貧窮人　衰容為老病 及現飢寒苦　巡方而求乞 令人發一施　與滿一切願
令發信心已　為說波羅蜜 統領萬菩薩　居住五頂山 放億種光明　見者罪消滅


文殊菩薩德難量　久成龍種上法王龍種上佛，係文殊過去劫中成佛之名，出《首楞嚴三昧經》。龍種上尊王，另是一佛，不可悞引。
因憐眾生迷自性　特輔釋迦振玄綱
為七佛師體莫測　作菩薩母用無方 常住寂光應眾感　萬川一月影咸彰


今年元夜卻無雲　春雪三分月十分 大地清涼除熱惱　梅花忘我我忘君


文殊大智士　深達法源底
手自握利劍　逼持如來身 如劍佛亦爾　一相無二相 無相無所生　是中云何殺


