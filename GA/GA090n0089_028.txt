中國佛寺史志彙刊數位版, No. 89 天台山方外志(第19卷-第30卷)

欲問西來意　誰傳智者衣


杖策將窮覽　巾車不計程 登山堂更好　人去曉驚


仙雲蕩良潤　積雪明深暑 陰陽幻若茲　呼吸多成雨 孤花棲暗芳　瘦木干雲古
娟娟綠蟾蜍　曾識廣寒女 深疑珠宮物　內敬不敢侮 山僧借一茶　自研仍自煑
相從有覺意　兩悟無凡語 欲分蘚花屏　稍葢松風廡 銅缾取明月　洗此文字苦


童子倚門長喚鶴　老禪談法解降龍 嬉遊何日更相遇　雲逐水流無定蹤


縷縷篆烟騰石鼎　霏霏嵐翠濕人衣 六塵頓覺無根蒂　長嘯一聲驚鶴飛


密樹通紅日下　飛泉上有白龍眠 緬懷一行當年事　雙澗何曾見逆泉


客遊正值春將半　風落桃花片片飛


最喜山僧無俗事　雨天移竹傍樓栽


二子空筌霾草色　五峯芳樹散雲容 春來病骨一杯足　未植蓮華烟雨中


石梁橋畔乘風去　知上瓊臺第幾重


廚開山鼠散　鐘盡隴吟 行役方如此　逢師懶話心


釋籤書到新羅國　臥佛巖連舊梵宮 稽首尊師悲願在　我甯辛苦守詩窮


瓊臺一覺仙都夢　不是松根長茯苓


一局殘棋消幾刻　老龍鱗甲已蒼然


我是上皇芸閣吏　玉京應有舊題名


響石忽聞人語畣　鳳笙時逐鶴聲還 宰官喜在神仙窟　何必更尋勾漏丹


月明丹鳳下　啣落絳桃花


我入雲迎出雲送　可無題作訪雲亭


金鷟影翻青鏡外　玉蜺寒浴翠濤中 平分僧榻留空色　落盡天花幾樹紅


黃金靈骨今尚存　指示世人人不識


險中集勝　理或補偏 計程量晷　眺下青蓮


雲外開重嶂　橋頭蔭古松 我來新雨霽　溪上夕陽春


此身無別念　餘習在文章


天外鶴聲隨絳節　洞中雲氣隱琅玕 浮生未有從師地　空誦玄經想羽翰


以此將為贈　唯君盡得知


池上浮屠空窣堵　雪中梵宇湧招提 病夫年老無能事　草座蒲團喜共棲


五百應真何處去　斷碑無字鎖寒藤


藥竈自燒丹蘚剝　禪扉誰啟白雲封 憑虛已覺身如幻　濟勝何煩九節笻


天籟作流鐘磬寂　海輪欲上曙霞紅 憑將一片降魔石　遣盡無明了色空


秋夜聞清梵　餘音逐海潮


水靜魚龍樂　山靈草木香 茶花本餘事　留跡示諸方


聖境不容凡俗到　故將飛瀑隔塵寰


雲際樓臺深夜見　雨中鐘皷隔溪傳 我來不作聲聞想　聊試茶甌一味禪


道猷靈跡非無證　誰見湔腸掛木巔


秦人若驅策　蓬島路非深


鹿啣花繞文殊座　龍戲珠迎海伯宮 曾見石橋行道處　白蓮香散吉祥風


他方自感通　此處真靈祕 一路指橋西　誰明導師意


僧喚我為嚴首座　前身曾寫石橋碑


尊者難相遇　遊人又獨歸 一猨橋外急　便是不忘機


如何方廣寺　千古去人稀


我來登覽絕塵事　啼鳥一聲山路遙


正使更無蒸餅碍　可能前路絕荊榛


金雀茗花時現滅　不妨遊戲小神通


當時混沌知誰鑿　他日崆峒強自名 枯樹重榮事尤異　欲從樵者問長生


斯遊如可再　深處覓王喬


落日浮虹影　冲牛射斗杓 飛何處覓　惆悵憶王喬


撫景清吟久　乘驄帶月還


瀑向巖前飛玉雪　人於天上踏銀虹 此身即是登方廣　變幻何須更遠窮


笑我平生愛奇勝　臨深傍險夜忘歸


西樓月色終宵在　風雨無端滿梵宮


蓮花片片峯頭落　夜現僊人五百身


雲封谷口迷朝徑　月上松門鎖夜關 踏遍紅塵無住著　袈裟只愛老僧閑


寒山拉手無人識　欲傍三珠結鳥窠


還思山月上　枕石弄虛明


人疑樓閣半空住　恍忽猶驚風雨懸


亭前瀑布懸空瀉　屋後曇花帶雨飄 慚愧此生難再到　臨行又過兩三遭


青天水花落　白日寒雲生 長揖度之去　洒然毛骨清


夜深講罷何人見　雲在青天月在松


峯頭石髓涓涓滴　水杪猨聲細細哀 勝境分明是蓬島　此中誰道有纖埃


御履藏珠室　金蓮湧梵臺 無勞望僊駕　紫氣便東來


三十峯頭借禪榻　月明飛錫下瓊臺


三更月出夢初覺　真與人間隔歲年


避喧且欲依蘭若　度海誰能駕鐵舩 厯厯松杉如昔夢　始知遊覽是前緣


檜竹僧房寂　逢僧意自閒


向將佛供供吏人　頗無酒肉吏怒噴 君不見　稻苗在田未盈尺　甯得熟時了官責 山僧耕種生理難　一分衣食二分官
眼前吏人猛如此　如朕親臨亦浪語


獵獵如征馬　纍纍若貫珠 煮來琪作供　何用飽伊浦


桃源不用漁即引　何事青蓮只夢遊


願作峯頭雲一片　朝朝暮暮去還來


疎松露冷千峯月　飛瀑聲傳午夜燈 鐘磬欲殘清夣覺　坐餘身世媿無能


殿冷雙流抱　庭幽萬樹封 曇猷不可即　山鬼尚鳴鐘


間迎僊客來為鶴　靜喚靈符去是龍 仔細捫心無偃骨　欲從師去肯相容


聞說靈壇富芝草　何須重問首陽薇


不得多時住　門開是自忙


雲根恠石儀青鳳　潭底寒泓臥黑龍 步入瓊臺亡世路　分明半席許相從


月寒巖嶂曉　風遠蕙蘭芬 明日出雲去　吹笙不可聞


欲識蓬萊今便是　更於何處學忘機


投策謝歸途　世緣從此遣


洞日碧畦長種玉　壇邊古篆欲生金 桑田未變桃先熟　唯見蓬萊水淺深


碧桃花熳春溪暖　紫玉簫沉月榭昏 未覺臺中光景晚　人間歸去見來孫


逐士王靈寶　童顏幾百齡


銀漢星辰近　金庭洞府開 遲明欲回首　更上降真臺


羽衣祠太乙　香冷石壇陰


浮世人空老　長生事宛然 三尸飛不去　皆是自留連


優遊笑把洪崖袂　瞬息人間又幾年


隔松聽得僊官話　句句皆非世上音


絕憐半夜無塵夢　月滿空山鶴正飛


此去天台應有路　桃花亂點紫霞衣


丹竈功成人跨足　數聲長笛斷橋西


兀坐小齋聽亂瀑　染霜紅葉打書寒


縱雲歸鶴無滯　定恐煙霞不放回


涉澗鉏山木　和雲嚼野茶 縱無僊骨分　不敢更思家


泉迸青泥髓　苓含白玉苗 麾虹度仙闕　低視石梁橋


欲知便是銀河水　墮落人間合卻迴


欲度有緣人換骨　暫留踪跡在天台


真疑天上銀河水　倒瀉千巖萬壑間


巖前八桂誰人折　溪畔千桃露未開 便覺仙都清晝永　翻愁歸路染黃埃


我來無別趣　禪性盡相宜


氣侵松樹千枝潤　勢盡雲霞一道開 直是銀河分派落　兼聞碎滴濺天台


一書未學稽中散　十月聊陪邴曼容 擬向錦屏題姓字　簫臺端的是元功


十里松門國清路　飯石上菩提樹 恠來烟雨落晴天　元是海風吹瀑布


峯帶樓臺天外立　明河色近罘罳濕 松間石上定僧寒　夜半楢溪水聲急


物外千年寺　人間四絕名
兩廊諸嶽色　九里亂松聲 海氣標僧院　秋鐘徹縣城 夜來疎磬斷　月影遍樓清


十里松關路　門開對洞天 山神曾獻地　海眾此安禪 鐘磬開巖谷　樓臺跨石泉 高峯智者塔　長與赤城連


從來清淨土　鼎足聖賢聚 騎虎歸故鄉　世人猶未悟


家住天台寺　雲巖萬丈潭
本來人不識　饒舌是豐干


拾得元無姓　山前拾得來 常擕一獘　不是掃塵埃


咄咄長廊下　唱歌誰與聞 世人皆夢寐　之子獨風雲 土淨菩提路　天垂星斗文 猶存頂神咒　至語未曾分


雅節寄士林　流光饒宛轉 歸來無幾何　又復經飲餞 邂逅會同襟　按部車
攬轡自多暇　風度肅宏遠 約我以遊娛　登臨厯陵緬 谿夾萬松陰　森布密平坂 雙澗瀉鳴琴　五峯奪層巘
寒山有遺蹤　茫茫誰能辨 定僧談玄微　官客相繾綣 仰止思靡馳　習險情還展
棲志託幽深　濯纓俯清淺 金素澄紺園　光風蕩蘭畹 良覿欣晏如　妙契覺原闡
飄然物外趣　緩步歸慮欬 逍遙極良辰　煩襟足取遣 願續興公篇　騁辭愧連蹇


飄颷隨薄宦　茲遊久已疎 纔從松徑入　便覺心境舒
稍稍即幽秘　荒宇凌空墟 五峯森羅列　晴嵐滴襟裾 寒泉落幽澗　左右相縈紆 雞犬復寥寥　麋鹿馴庭除
翛然人世外　不覺輕名譽 況偕金閨彥　清論飛瓊琚 許身既王事　瞻眺徒躊躕
相期在晏　卜築來此居


五峯聯兩澗　萬古此奇山 自笑風塵客　偷來半日閒


昨醉山頭酒　今登門外山 鳥從黃葉度　人共白雲閒


落照催歸鳥　寒松伴舊山
青雲南北路　誰似老僧閒


看山隨所適　蒼嶺又天台
渴飲湫中水　饑飡石上苔 寺幽嫌俗客　僧老共清懷 莫問寒山事　恐知刺史來


度嶺日半暝　夕嵐起遙岑 循澗窮磴危　窈窕復崎 五峯秀堪把　雙流抱前襟
廓落境界寬　紛羅萬象森 雁堂煥崇搆　窣堵表藂林 緬懷寒拾踪　厯厯尚可尋 智師卓錫處　寒泉但蹄涔
耆宿代有人　高風良足欽 我本巢許徒　入山恐不深 所以秉燭遊　不辭風露侵
寺成國乃清　吾以清吾心


雲深紺殿鎖天台　飛錫何年去不迴
古樹無枝欹白石　殘碑有字臥蒼苔 龍池噴玉僧誰在　鳥道捫蘿客自來
莫訝禪宮半關鎖　曇花猶傍翠微開


丹壁排空叠彩虹　上真應此駐靈蹤
煙沈曉日明孤頂　雲破餘霞出半峯 巖下法師曾伏虎　洞中天子屢投龍
他年翠葢東巡狩　玉牒終須受大封


颷輪曾此宅靈仙　洞府今稱第六天 親往不辭蘿蔓險　回看雲物起瓊田


我夢遊天台　橫空石橋小
松風吹茵露　翠濕香嫋嫋 應真見飛錫　絕澗過雲鳥 舉意欲從之　翛然已松杪
微言燦珠玉　未說意先了 覺來如墮空　耿耿窗戶曉 羣生陷迷網　獨達從古少 杜叟子何人　長歗萬物表
妻子空四壁　振策念輕矯 遂為赤城遊　飛步陵縹緲 問禪不歸舍　屢為瓠壺繞
何人識此志　佛眼自照燎 我夢君見之　卓爾非魔嬈 僊葩發茗碗　煎刻分葵蓼 從今更不出　閉戶閑騕褭
時從佛頂巖　馳下雙蓮沼


軒冕信覊人　佳遊久未展 偶歸事冥搜　猛欲窮崖巘
紺宇雲尚封　苔階未經踐 山路染衣裾　澗水清且淺 緇侶忻相延　經聲聞更遠 超然志慮空　塵念無煩遣
赤日已西移　忘卻行騎轉


佛隴光沈茂草平　樹林猶作誦經聲 一心三觀休分別　秋靜山高海月明


嵬嶺迢迢入翠微　梵宮佛殿鎖烟霏 斷碑古寺曾經眼　剛笑陳隋事已非


振策快秋晴　伽藍倚翠屏
看雲不留瞬　對景已忘形 銀地聲千載　虹橋拱百靈 至今鐘磬響　如講淨名經


曉起登銀地　騎驢上半天 只愁梅子雨　幾日坐青蓮


高明宮殿鎖烟霞　水繞山迴自一家
石甃有泉流玉液　瓊臺無路覓丹砂 黃夜嘯千村月　白鹿春眠一洞花
最喜道人能愛客　幾回留我飯胡麻


聞說天封金榜懸　休輿隨意弄雲烟
吟悰坐愛盤陀石　酒渴行窺卓錫泉 法鼓半空華頂近　曇花滿地石橋連
老僧相送雙溪道　我有柴桑舊日緣


天台眾峯外　華頂當其空 有時半不見　崖嵬在雲中


萬古陰崖雪　靈根不為枯
瘦於霜鶴脛　奇是墨龍鬚 柱訪玄談客　特看潑畫圖 湖雲如有路　兼可到僊都


台嶽信奇挺　絕頂復在茲 眼看東滄溟　手攀南尼箕 赤城採丹霞　玉筍橫翠眉 迢迢鯨音來　拂拂香飈吹
憇翫惜深逈　沿流濯漣漪 鶴馭相翩翩　松蘿亦叅差 風物多異態　長生固其宜
清爽了在目　浩浩興遐思 已叅籓方寄　難忘國士知 去去畢世用　重與浮期


太白千載豪　神遊渺湖海
漠漠此中山　而有書堂在 礙斷綠蘿深　澗寂寒泉瀉 撫景一悲傷　彷彿瞻雲采


墨池千古覆青冥　內史當年寫道經 換卻白鵞今不見　空遺寒碧照山亭


空藤拄苔磴　長咲凌秋風 天空白露下　碧落磨青銅
夜半見海日　發軔扶桑紅 黃支與流水　出沒白浪中 久跨坎井見　始知天壤空
招手喚海童　寄書蓬萊宮 我欲蹲此石　投竿慕任公 巨鰲倘可得　持厭江之東


荒巔有野井　古意豁冥搜 蘇石已摧剝　雲蘿閟清幽 憶昔抱朴翁　煉液棲高 朝飲井中泉　暮灌井下流
丹成已蟬蛻　巖花幾春秋 但見虎豹蹄　印跡碧甃頭 舉瓢酌寒泉　一飲消百憂
日暮洞恍傯　攀桂聊淹留


平生山水癖　遐往心獨喜 採秀凌丹　忽遇白雲子
腰劍蒼龍污　野袂青霞起 邀我石洞行　共坐啗石髓 架有黃庭經　猶是東晉紙
粲若錐晝沙　其字大如指 只傳卻老術　長跪與進履 吾心在衛闕　焉得拾薪水


絕巘匿精廬　蒼煙路孤逈 草秀僊翁園　春風發幽茗 野僧四五人　腦紺瞳子烱
擕汲飛瀑　呼我烹石鼎 風濤瀉江灘　天籟起林嶺 七碗鏖郝源　一水雙井 我雖冠履傳　心樂祗園靜
濯足臥禪扄　夢墮蒙山頂


僊翁臥雲日　種松藥爐東
千載麟鬣古　突兀成老龍 蛻骨入霄漢　橫身飲長風 上有玄鶴巢　下有白蟻宮 先生昔羽化　雞犬盡凌空
如何刀圭妙　失此十八公


入山未厭深　絕頂大華秋
飛足度清晝　一望下里收 羣峯兒女列　邑郭草樹稠 三界法胥際　灝氣長自浮
處身忌大高　視下得無愁 三十廁人世　海淨當一漚 朝華取力競　玄覽非所謀 雲鶴皷奇翼　鷃處枌榆投
洞戶寂不開　烟雲未能留 胡不跨長風　八極恣行遊


天台十月行久絕　萬八峯頭早飛雪 寒江水落木葉波　煙樹山山互明滅 雪花忽散晴峯迴　滄海蓬萊掌上開
方平拄杖正絕倒　崑崙先生騎鶴來 來時正與劉郎值　雙娥洞口遙相伺
萬樹桃花迷舊機　祇今尋源不復記 崑崙有路通天台　石梁橋畔掃蒼苔 四山暝色收屐齒　雙鳴泉落酒杯
酒酣耳熱余欲起　咲指莾蒼胡乃爾 只有天台兩片雲　來往青山作知己
故起高齋傍大白　與雲分作石上客 深山麋鹿耐為羣　永夜星辰坐堪摘 君來約我住新秋　風雨長江苦滯
十載神遊徒夢境　一朝勝覽足冥搜 我今辭君還去去　此青山為君署
他年宰臥此山頭　山靈有約仍邀汝


我從華頂行　腳踏千葉蓮
雞鳴初辯色　朗朗晨星懸 燈公呼我起　急往登山巔 日輪紫磨金　躍冶如荷錢 霞光捧烏足　步步升紫烟
青銅大圓鏡　火珠灼欲然 琉璃香水海　隱隱明東邊 兹山開宿霧　似有人天緣
菩提嶺雲　一一咒羅綿 承我跏趺足　銀氣彌芝田 氤氳結不解　圓頂如葢旋 霞標與瀑布　二奇猶戔戔
始知造物妙　怪手無雕鐫 有相若無相　非色非空焉 千峯間萬壑　導師口便便
是為錢塘郡　是為會稽偏 吳越辯疆域　江海相勾連 四明黑水洋　大士乘願船
龍湫雁宕勝　峯巒小于拳 惟有茲山境　窟宅多靈仙 九峯互隱見　八溪流潺湲 奇形與詭狀　巧盡難精妍
碑板無名字　搜盡香旃 聽之耳根淨　毛骨蛻若蟬 又如小兒相　見乳先流涎
足蹟雖未到　目牛已無全 茲行真勝賞　虛往獲實還 頂禮降魔塔　恍傯見古賢 借問靈山會　一去來何年
恐是同行師　貌改神仍傳 前夕說法華　示我實與權 捫蘿並附葛　處處窮林泉
聲聞小悟入　舌本漸硬堅 再看華頂雲　世界盡棄捐 三生了可證　塵網不足牽 從此便剃落　穩學天台禪


趺坐幾何年　紺髮日已長 高高華頂雲　孤絕不可上
天台成道時　魔來高一丈 刀兵水火難　萬鬼紛攘攘 須臾悲哭聲　化作骨肉像
大師寂不動　降伏盡稽顙 干今有此否　頗亦示惚恍 我來見草庵　心目忽開朗
了心何用多　容足亦以廣 海枯與石爛　坐斷無明網 身心定慧圓　照見琉璃象 君看嶺上雲　無心自來往
若沈復若沒　有想若無想 但作如是觀　聖胎自長養 空山寂無人　出汝金磬響


華頂峯高高幾許　半截山腰度風雨
上拂青霄望四明　下矚滄江通委羽 我欲擕枕眠風頭　胸中不掛世間愁
三年一覺命酒坐　醉呼李白為清謳 顧懽小兒木石偶　葛玄老子麏麋儔 才鬼頑仙無足取　劫灰不問人千秋
香谷巖前老和尚　肯借人間般若舟


傳得栴檀相甚奇　紺容光撤照須彌 橋頭尊者來瞻禮　應憶靈山聽法時


懸磴跨幽崖　奔流潄深壑 宛然臥蒼龍　天巧謝深鑿
萬木斬前山　笙竽真籟作 長嘯斥猩猱　高巢布烏鵲 莓苔助危梁　下瞰膽欲落
橫前阻翠屏　峭立旁如削 於此判塵凡　咫尺遂綿邈 飛錫凌空虛　樓臺俯林薄
寶輝覿華鐙　金輪過神雀 二年佐銅虎　渠能解覊絡 來烹紫雲腴　寒甌散萉萼 奇事訂前聞　詩成謝層閣


敢祈方廣現危梁　千古明燈共此光 聊試茶花歸去　杖頭挑得晚風涼


行破白雲山幾重　僧牀接宿幸相容 泉聲到枕夜無寐　時聽隔林方廣鐘


間入招提景　曇華積翠雲
晴光朝更合　嵐氣晚來分 梵語微茫韻　鐘聲杳靄聞 無山問禪法　坐對柏爐薰


一徑涼飈響萬松　青霞紫霧祕爐峯
寒生別洞前溪雨　聲到諸天午夜鐘 僊境月高猶駕鶴　陰潭雲起舊降龍 出塵境界無多地　已上金庭第七重


路隔僊凡信已通　天公容我踏長虹 情知方廣神遊久　不在登臨杖屨中


天巧何年路　千峯亂入雲
瀑飛雙澗合　崖斷一橋分 樹色春猶凍　猨聲夜或聞 靈磫如可見　煮茗共爐薰


扶笻掇寒煙　經度羅漢嶺 扳援出藤蘿　石梯遶天頂 翼然忽見曇華亭　人言此是僊人境
五百應真今在不　圜光夜吐如龍湫 一聲金策振林杪　松月驚墮千山秋
忽然澎湃瀑聲急　石橋架壑蒼虹濕 我生矯健金骨輕　飛步直上峯頭立 兩三客子俱膽驚　下視縮瑟不敢行
絕憐老蛟織水底　鱗屋夜湧還頹傾 上有玉女泣清露　山靈麾呵常守護
紺宇杳何處　忽聞疎鐘聲 琪林珠樹輝相暎　寶地交錯黃金繩 欲訪瞿曇談至道　回首目見慈雲遶


何處覓靈蹤　天台第一峯
雲深惟見寺　夜靜忽聞鐘 卓錫隨飛鶴　談玄起蟄龍 石橋如有約　跨月坐從容


一石上負崑崙柱　一水西奔牛女渚
玉幹鱗萬古松　夜夜神光千帝宇 石滑苔危水一縷　四海長沾開闢雨
月落未落步行矩　兩足敲泉龍擺舞


陰崖豁氣溟濛　山木慘切悲廻風
石梁駕天蟠彩虹　飛流下擣龍光宮 上僊之都弱水東　彼岸可度天之功
十年尋僊志未已　台岳欣逢羨門子 願君啟我元命秘　荷鑱拾芋吾不耻 桃源洞天春色多　爾時劉阮今如何


君不見　宇內洞天三十六　玄都僊伯紛相逐
乾坤溟涬初判時　巨靈攫取私南服 玉京委羽不足奇　亦有蓋竹台南巋
香爐峯高玄鶴舞　天門路狹罡風吹 洞天日月無終始　誰其治者商丘子
忽逢大塊飛刦灰　謫向人間作僊史 乞得天孫雲錦章　來時挾之下大荒 寶光不減俗緣淺　一入長安已蒼
黃金臺下春風改　滄桑幾變僊長在 五斗何煩役世塵　扁舟刦自還東海
鄉里小兒誇錦衣　誰為我貴知者稀 胡麻可飯水可飲　白雲洞裏遲君歸 我聞此澗多素書　葛洪謂是神僊居
他年若返雲中駕　七夕相招幸待余


上方臺殿與雲浮　瓢苙蕭然暝自投 一壑松風涼入枕　四更山月正當樓
飛泉觸石疑傳漏　亂葉敲窗不待秋 莫道仙源無處覓　曇花亭外是滄洲 石梁溪路縈紆到上方　萬山圍合樹蒼蒼
雙流出峽風雷吼　片石橫空日月長 訝探玄珠無象罔　居然度世有津梁
欲叅四果超無漏　亭上曇花正吐芳


平生愜幽賞　山水有餘癖 躋攀陟空嶐　杖履迷昕夕 遙受萬峯攢　悠然暮雲白
一徑轉松蘿　縈迴盤蹬窄 怪石駕飛梁　橫空巨靈劈 瀑布自天來　波濤翻四壁
噴沫建瓴下　懸崖幾千尺 足底走轟雷　崩騰疑地折 中有一線通　莓苔覆其脊
艮趾若進原　生死不容隙 猨鳥不敢窺　蛟龍猶辟易 傳聞方廣寺　咫尺烟霞隔 石扇閉冬春　洞門恍金碧
何處覓曇華　應真現五百 時與山僧來　躊躇復中卻 觀止即康莊　虔心輕一擲
舉足已忘身　回頭仍喪魄 獨有寫碑人　因緣招手石 嗜奇不覺陰　偶然遂所適 吟坐了無生　往來憑兩屐
大呌神飛揚　腥風生肘腋 颯颯梵鐘聲　微茫飛玉舄 觀者色沮喪　相顧徒咋唶
親朋四五人　驚定還慰責 千金誡垂堂　髮膚甯不惜 遺生三鴻毛　胡為效臧獲
吁嗟謝世情　巇羊腸迫 浮沉投網羅　安危何所擇 為我解天弢　逍遙舒六翮 咄咄懷清芬　冷冷振金策
夢寐亦忘歸　青蓮浮枕席 倐忽猶捕風　俯仰殊今昔 願言寄長往　惆悵滄洲客


青山不斷海潮音　優鉢花開幾布金
定裏月光脩水觀　快時玉女出潭心 松風澗響千林答　白日幽崖萬壑陰 甘露楊枝何處覓　老農且欲乞為霖


駕海長濤捲雪寒　天門一道下驚湍
水絲晴織支機石　玉屑烟飛承露盤 靈斧叅差神鬼幻　仙源咫尺水雲寬
思之遂過濠梁想　泡影乾坤欲渡難


古寺來投宿　雲巖第幾層 有詩堪供佛　無事且依僧 小閣泉喧枕　修廊雨暗燈好峯看未足幽夢幾回登


天台有新閣　勝地近塔廟 影浸碧琉璃　沿洄去山嶠
蓮生淤泥中　白日有明竅 花實相表裏　光色互炳曜 處空不染水　烈火豈其燎
寶藏諸如來　端坐演法要 青目付上士　不待舉花咲 芬香初洞達　宿病已能療
淨土記色　機感願力召 三時有開發　一本常寂照 不讀智者書　豈知此蓮玅


茲山有佳譽　遊子多情牽
時節况清淑　登臨由有緣 慷慨趨北嶠　愉悅坐中軒 丹霞宿簷瑞　玉液流寒泉
巖花閒碧篠　恍疑洞口僊 薄暮瞑色改　萬壑生紫煙 俯視周八極　浩歌驚大千
歌竟更延盻　鸞鶴翔中天


舊遊時日未能忘　似有良緣到上方
花梵皷聲經雨暗　竹爐茶氣煮雲香 高僧愛客井投轄　老客耽遊欲借牀 閒引轆轤僊井近　冰廚石壁漾天光


上方危閣信無蹤　青藹摩空列桂叢
自有蓮華發泥下　何須芝草遍山中 石橋暮隔霏霏雨　翠壁寒生淅淅風 彈指憑誰開戶牗　朅來禪觀仰羣公


樹頭鳥啼天欲曙　山僧披簑出門去 耘苗種荳薄暮歸　還脫泥衣了佛事 君不見　長安富僧懶且尊　日高橫枕未開門
檀施宮中兼貴戚　錦蒙櫑檻洪朝昏 佛書不識元字腳　猶道夙值靈明根
是法平等為佛子　佛法那知亦如此 但令木魚聲不死　未必來生復似爾


靈境恣幽探　面面含雲氣 琪樹團秋陰　垂垂覆寶地 亭午若烟浮　二矅亦虧蔽
雙龍噴玉液　琤琮響荒砌 齋罷發清磬　臨流一小憇 洗耳更濯纓　冷然有深契 幸脫世網纏　安能復匏繫
非土何足歎　於焉可忘世


車馬隔塵忙　幽林出上方
萬竿清籜韻　雙炷定衣香 禮佛知龍護　齋心識象狂 坐邀天路近　歸夢嶺雲蒼


醉臥茅薝不閉關　覺來開眼見青山 松花落處宿猨在　麋鹿羣羣林際還


竹輿衝雨到天台　綠樹陰中小閣開 榜作玉霄君會否　要知小吏案行來


青冥玉霄頂　靜夜無纖埃 手擕赤松子　拂石坐蒼苔 舉瓢呼海日　長虹貫金罍
掛劍桂樹枝　洗手天河回 我欲鏟崖嶂　涉海登蓬萊 要觀中洲碑　皷擑雲濤堆 風波雖可越　長鯨正崔嵬


天台隣四明　華頂高百越 門標赤城霞　樓棲蒼島月 凭危一登覽　直下見溟渤
雲垂大鵬翻　波動巨鰲沒 風濤常洶湧　神恠何噏忽 怡情觀斯境　好道心不歇 攀條摘珠寶　服藥煉真骨
安得生羽毛　千秋臥蓬闕


古觀秋來秀　冷然屬僊飈 瓊花被修蔓　柏實滿寒條
影殿山寂寂　寥天月昭昭 幽期寄僊侶　習定至中宵 清佩間步虛　真官方宿朝


蓬閣桃源兩處分　人間海上不相聞 一朝琴裏悲黃鶴　何日山頭理白雲


上盡崢嶸萬仞顛　四山圍遶洞中天 秋風吹月瓊臺曉　試問人間過幾年


澹月籠蒼松　清流蘸修竹 水深蟾不沒　長伴道人宿


僊翁夜來扣林壑　約我明朝過南嶽 石壇對坐話松風　鶴唳一聲山月落


身落天台古洞天　蒲團未暖又飄然
如何菴不瓊瑤地　想是吾非桐柏僊 無分得餐三井水　未曾深結九峯緣
杖頭挑月下山去　空使寒猨嘯晚煙


桐柏山頭避俗囂　篇章斗酒自逍遙
九峯野草迷丹竈　三井飛泉噴石橋 萬頃白雲蒸綠野　一聲黃鶴唳青霄 入言華頂高高處　東望蓬萊浸海潮


際海禮冰碧　穿雲來玉清
千山盤鳥道　十里入聲 草木飄香異　雲霞引步輕 誰言鰲項上　此處是蓬瀛


海泛信風帆　夕宿逗雲島 緬尋滄海趣　近愛赤城好 捫蘿亦踐苔　輟棹恣窮討 息陰憇桐柏　採秀尋芝草
鶴唳清露垂　雞鳴信潮早 願言鮮纓綬　從此去煩惱 高步凌四壁　玄縱得三老
紛吾遠遊意　學彼長生道 日夕望三山　雲濤空浩浩


桃花爛熳春溪暖　紫玉簫沉月榭昏 未覺臺中光景晚　人間歸去見來孫


昔年書洞石　臺有伯陽經
碧海船多卻　金霞夜不扄 爐成九轉藥　階布六符星 捷徑非君意　深遊不死庭


路在青雲上　人居紫府中
山城矗銀漢　洞戶鎖瑤空 聖帝神蹤麗　僊家寶篆紅 瓊臺松桂合　終日韻天封


一徑入深松　翠微宮殿重
丹臺懸黍米　陸地出芙蓉 銀漢通三井　瓊臺厯九峯 徧遊應未得　願借葛陂龍


玉壇三級接秋空　此是僊家第幾重
羽客有時來駕鶴　皇人無歲不投龍 微吟海月生巖桂　長笑天風起澗松
司馬先生何處去　篆碑猶挂白雲封


翠蛟青鳳下空同　家住天台第幾峯
久松肪成琥珀　夜深丹氣出芙蓉 僊童奏簡騎文虎　太乙懸旌畫赤龍
昨日從師到天上　故山還著白雲封


桐柏千年境　穿雲試一登
冷煙生絕壑　古木掛寒藤 丹訣無人授　瓊闌過客憑 紫芝歌一曲　煮石夜敲冰


雲中君兮聿來下　雲中徒兮列如麻 帶得紫泥香一瓣　天風吹滿赤城霞


丹移舊井劍移窟　鶴歸又是三千秋 便當相從授寶訣　與子定約緱山頭


好山好水多在大荒之東
華頂秀接四明三百八十朵之青芙蓉 丹崖寫瀑布　碧天飛白虹 天柱擎天倚天立　勢與五岳高崢嶸
金門僊子跨鸞去　嶠頭霞浸衣裳紅 我欲乘雲朝帝闕　順風放舟海水冽
海水忽靜金雞啼　身在蓬萊白銀闕


瓊臺雙闕自逶迤　石磴盤旋路欲迷
勝跡獨僊去後　靈山初到日斜時 峯迴積翠龍歸遠　竈冷還丹鶴化遲
回首法宮深樹裏　星壇空對鎖雲崖


韓公在天厯　高名懸日月
遊戲翰墨場　八分獨奇絕 遙程邈鈍　近鄙伯喈拙 我來桐柏嶺　洗眼見碑碣 峍屼挾風霜　鍾美粲成列
龜跗閟琳宇　鐵畫照清越 至今擅墨工　石木走吳越 引袖拂台山　山盡字乃滅


崖壁盤空山路回　白雲行盡見瓊臺 洞門黯黯陰雲閉　金闕瞳瞳日殿開


翠嶽竦神秀　玉衡直三台 上有長生君　含光赤城臺
陽崖爍金芝　陰壑生碧苔 獨立雲在下　一嘯僊俱來 丹郎醉不醒　玉女聲如孩
帝鄉風自寒　洞口花長開 所嗟塵埃中　那有神僊才 秦皇慢東海　漢武空蓬萊


亂石掛天倚嵐壁　苔痕不犯松喬跡
上通羣帝集台斗　下鑿十洲通碣石 樹呼清風雜古今　山道宿潤從開闢 丹翁曾問玉女醉　樵者亦見僊人奕
雲飛磴道晴掩冉　露濕衣裳香滴瀝 洞中靈君來不來　鶴歸衝落桃花碧


瓊臺插中天　僊聖展遊眺 亭亭朱玗樹　蒙日光照曜 上有天樂鳴　嘈雜聲要妙
浮倚巖聽　玉女排雲笑 兹遊賞夙心　時聞八鸞嘯 搴莖茹金芝　援藟愛青峭 琅邪失孤岫　渤海播圓嶠
抵掌客星　石瀨坐投釣


造化之理何恠哉　插空幻出嵬嵬臺
潤如瓊玉琢古鼎　屹若砥柱四不連根荄 日月掩其頂　蛟龍蟠其隈 奇勝本為神所該　世人豈得輕疑猜
葛僊翁　馬道士　夙有深緣來住此 吹鐵笛　彈素琴　朝而升兮暮而止
託身臺上雲　濯足臺下水 石牀丹竈尚依然　莓苔綠遍三春雨 東無扶桑樹　西挈崑崙
玉簫引卻鳳來遊　舉頭遂可摩牽牛


石罅山半　三井如鑿 圓不可窺　深不可度 亂澗四入　飛流外落
墮石不盈　驕陽不涸 冷激松檜　碧混崖崿 山靈所衛　神物攸託 簫皷一鳴　雷雨偕作


巨靈霹靂手　劈開雙石闕 中有萬丈奇嵽嵲　鐵鎖高垂不可躡 洪崖後人挾高掘　引我臺端立高絕
僊人路蹟一一存　翩若飛虹印輕雪 柏梁柏僊隔吳越　瓊臺不受東巡轍
周郎紫鳳高可呼　待我一聲吹鐵笛 鄉雲五彩相蔽虧　琪樹精光互明滅


弱水緬方壺　蓬萊夢員嶠 豈若升丹　一展凌雲眺
雙闕邇層城　中霄列回徼 瓊空隱飛烟　金庭迷返照 芝草冷吹芬　鸞度空音嘯
碧樹睇若流　彤霞望如燒 流目渺大荒　矯首希玄寥 明滅區裏緣　忽恍象中妙 尋境既聿來　通真豈難劭
凝思在幽岩　洛濱可同調


林竦多暮蟬　臥去宿山烟 古壁燈無焰　秋琴雨漫絃 竹間窺遠鶴　巖上取寒泉 西岳莎房在　歸期更幾年


遙遙寒冬時　蕭蕭躡太無
仰望蘂宮殿　橫天臨玉虛 下看白日流　上造真皇居 西牖日門開　南衢星宿疎
王母來瑤池　慶雲擁瓊轝 嵬峩丹鳳冠　長曳紫霞裾 臺徹聖姿巖　飄颻神步徐
仙郎執玉節　侍女捧金書 靈香散彩烟　北闕路軿闐 龍馬行無跡　歌鐘聲沸天 馭風升寶座　鬱景晏華筵
妙奏三春曲　高羅萬古仙 七珍飛滿座　九液酌如泉 靈佩垂軒下　旗旛列帳前
獅麟威赫赫　鸞鳳影翩翩 顧盻乃須臾　已是數千年


王喬所居空山觀　白雲至今凝不散 壇場月路幾千年　往往吹笙下天半 瀑布西行過石橋　黃精採根還採苗
忽見一人擎茶碗　蔘花昨夜風吹滿 自言家處在東坡　白犬相隨邀我過
松間石上有棋局　能使樵人爛斧柯


奔傾潄石亦傾苔　此水便隨元化來
長片掛岩輕似練　遠聲維洞咽如雷 氣侵松樹千枝潤　勢盡雲霞一道開
直是銀河分派落　兼聞碎滴濺天台


方瀛山上風颼颼　五月六月常如秋
松花落地鶴飛去　萬頃白雲空翠浮 夜半蟾蜍落丹井　琪林深鎖寒烟冥
滿天白露點蒼苔　蛙市一散萬籟靜 三樹兩樹啼斷猨　樹冷棲禽夜不眠
數點飛螢戀沙逕　山腰石潤悲寒泉 鐘聲隔斷華胥路　不知胡蝶飛何去 摩挲兩眼摺紙衾　道人今辰正端午
曉雨初霽梅子肥　龍孫脫籜新燕飛 山居蕭然無一物　摘虀搗麥充晨炊
憶昔往年五月四　葛巾羽扇鸞溪市 龍艘破浪槳萬枝　鉦皷聒天旗掣水 紙錢飛起屈原祠　行人往來多如蟻
桐花入鬢綵繫臂　家家禦疫折桃枝 庭懸艾虎翻青旂　細切菖蒲斟緣醑
羹鵞鱠肉辨華筵　冷浸水團包角黍 今年寂寞坐空山　山雨山風生曉寒 默庵令我休意氣　作詩畧述山居意
安得兩腋生飛翰　與君飛上泬寥閒　免使在世賦辛酸


夙聞桐柏山　下有金庭洞 五雲所出沒　千翠相迎送
川明芝自燁　夏冷雪猶凍 沙泉涇陽水　蒼碧孕陰峒 天光抱瓊臺　神力扶蘭棟 其左聞蒼蚪　其西翔紫鳳
見穿穴窈複　旁見石闕空 青烟溜松髓　白水鳴醴甕 恠草不知名　赤禽時曳哢
石蜜吐巖房　琪芳突苔縫 星君時一遊　仙翁亦叅從 或乘玄鶴來　或並青鸞控
香趨玉女跪　丹走山靈慟 谷神元不死　玄根在深種 誰其握性命　於此被昏夢 世人少知幾　何能則天用


九峯囘合抱瓊田　石蕋雲英潄瀑泉 聞說丹成從此路　玉虹相駕上青天


紫府金庭大帝宮　露壇蒼檜響天風 上清神虎何年見　雲錦空傳兩玉童


子晉鸞飛侍帝班　吹臺今在碧雲間 高秋白月霜風夜　時有笙簫赴海還


門外千峯翠作堆　道人名籍在丹臺 是非榮辱俱休問　只放泉聲入耳來


落木山磴高　衝雨出雲背 雨來山浮湛　雨過山破碎
麻姑正相望　玉笥拔天翠 太初浩無隣　而此萬象最 洞煙鬱無聲　入座洞雲避
神僊竅靈聰　通此天地氣 摩挲太古石　吾生豈無寄 神僊彼何人　亦肯於我閟


