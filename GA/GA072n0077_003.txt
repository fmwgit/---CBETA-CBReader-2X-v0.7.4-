中國佛寺史志彙刊數位版, No. 77 九華山志

一片晴霞迎曉日　萬年松檜起秋聲 箇中妙景真奇絕　寶塔玲瓏最得名


目眷眷兮龍宮　諸佛朝兮擁飛虹 白毫光疑見自來往兮　想虛無寂滅之蹤


玉宇千年物　金容萬仞峯 雲多山更好　偶此寄吟蹤


拈花頻問訊　零落與誰論


秋霄爽朗空潭月　暑氣蕭寥古柏風 况是慈悲清淨地　香煙像設固無窮


僧房杳清寐　佛鑪篆餘香


人生始得飽　豈必二頃糧 金地黃粒米　當味齋廚香


見慣忘真佛　吟遲愧謫仙 明當歸澗戶　只共此雲泉


欲窮諸勝覽　秉燭問檀那


名山笑我生天晚　一首唐詩早擅名


悔殺少時空碌碌　卻看黃髮有餘哀


黃花翠竹西來意　皓月清風日用緣 一自靈山標絕詠　嵐光星彩滿三千


潛龍洞杳藏秋雨　伏虎巖深蔭老松 徙倚半霄亭半晌　飄然物外寄吟蹤


虎穴相鄰多異境　鳥飛不到有僧家 頻來休下仙翁榻　只借峯頭一片霞


縱有貪夫過　清風自灑然


倦臥儘人身自在　翻愁作夢趁黃粱


雨過松濤沸　窗虛竹影寒 夜來閒自理　貂敝復誰看


斕斑錦石寒泉底　湛碧中涵五色煇


有懷此地同僧夏　對佛閒燒結願香


鐘韻半沈荒院靜　茶煙纔動老僧忙 慈雲高閣知何處　唯有雙峯挂夕陽


山僧要廣人間福　長日工夫一炷香


驟過一番雨　鳴飛七布泉 望中千點雪　白鷺立平田


蒼茫認來路　月上碧芙蓉


笑與方瞳約　攜琴長往還


清磬一聲僧定起　松閒靈鶴舞蹁躚


勝地剗開鼪鼬徑　數閒松屋住殘僧


膠擾勞生鼎中沸　有官不換此身閒


玉磬一聲持半偈　蕭然分得老僧閒


不辭更入山深處　手種西方社裏蓮


疎竹矮窗僧兀坐　炷香熏筆自鈔經


塵勞不到山深處　窗外日高人尚眠


渡海離鄉國　辭榮就苦空 結茅雙樹底　成塔萬華中


八十四級山頭石　五百餘年地藏墳 風撼塔鈴天半語　眾人都向夢中聞


撥靄遊仙境　行行道眼開
蹋翻三島石　飛上九層臺 鳥語傳青樹　龍光燭紫苔 啜茶臨瑞閣　此會信悠哉


突兀諸峯入望齊　銜來丹詔指羣迷
莊嚴寶相黃金塔　洗拂珠光白玉梯 幾樹松杉巢老鶴　下方鐘磬雜鳴雞
徘徊無限歸依想　三徑猶存玉馬西


樓居本是仙人好　燈影虛空有妙香 一自金函遺舍利　嶺頭夜夜見神光又有作瑞光樓者


窈窕探靈谷　岧嶢入化城
溪橋蒼蘚合　樓閣暮煙平 古塔松杉影　流泉石澗聲 僧經傳夜磬　鳥語促春耕
穴洞留遺迹　奇峯類削成 翠屏雲外出　石照鏡中明 對此凡情盡　因之道氣清
何當脫塵鞅　此地學無生


化城寺倚碧山幽　門對平田江水流
半夜風聲吹鐵瓦　有時燈火照龍湫 千僧樓閣層層起　九子芙蓉面面浮
暫爾驅車塵土去　他年結屋最高頭


剎隱巖迴岫　梯懸礀轉盤 春歸花未歇　日午石猶寒


道之大者含元氣　小物亦足千秋垂
地藏古佛有遺蛻　黃金妙相光離離 袈裟至今貯經閣　千年不毀神靈司
天吳紫鳳文斷續　青蓮幾朵纏葳蕤 非錦非繡那易測　天衣無縫差得之
蠻女刺成共檀施　右肩偏袒常相隨 爾日慈航涉溟渤　一鍼萬里如星馳
颶風陰火不敢射　魚龍跋浪瞻威儀 名山小住八十載　莊嚴展也天人師
兒孫護惜等頭目　捧持膜拜唯嗟咨 余雖下士未聞道　好奇之癖安能醫 六合內外無不有　失喜頗類優婆夷
此時暾日明殿角　長空一洗青琉璃 器鉢無聲鳥語靜　相輪替戾微風吹
興闌蹋屐下山去　作歌妄欲傳來茲


碧霄雲馭自僊僊　一笑黃塵隔大千 不是長庚翻入夢　人間何處覓青蓮


掠地霜風黃葉飛　山人宴坐已多時
但知六鑿俱通透　不省支牀舊有龜宋時已有宴坐巖之名，足證其名不自陽明始。


十載夢相攀　崎嶇幾往還
山深覺寺古　世遠識僧閒 鳥雀來投食　猨猱共閉關 疎鐘盤石裏　不復問人間


九子山頭第一峯　掩關枯坐有南宗
銜花罷供心離境　撥草無人路絕蹤 腳下雲生長似絮　膝邊松偃欲成龍 挂瓢只合相依住　掃雪敲冰過幾冬


三角坳泓一角虧　其間濁水照摩尼 風幡不動鑪煙直　正是禪僧定起時


春宵臥無相　月照五溪花
掬水洗雙眼　披雲看九華 巖頭金佛國　樹杪謫仙家 彷彿聞笙鶴　青天落絳霞


老僧巖下屋　繞屋皆松竹 朝聞春鳥啼　夜伴巖虎宿


坐望九華碧　浮雲生曉寒
山靈應祕惜　不許俗人看


靜夜聞林雨　山靈似欲留 只愁梯石滑　不得到峯頭


遊興殊未盡　塵寰不可留 山青只依舊　白盡世間頭


人迹不到地　茅茨亦數間
借問此何處　云是九華山


拔地千峯起　芙蓉插曉寒 當年看不足　今日復來看


瀑流懸絕壁　峯月上寒空 鳥鳴蒼礀底　僧住白雲中


蔓草叢生伴棘薪　古藤直上繞松身 寺前寺後清幽處　山鳥飛來不避人


路轉幾多曲　山登千萬重
未遊走馬澤　先看鬬雞峯 高樹出雲聳　寒泉趁石舂 徜徉因覓句　時復倚青松


縛屋山中數十年　薙茅誅棘復開田 何須折柳溪邊去　枯木寒林總是禪


蹋破蒼苔徑　幽居在嶺巔
亭臺清映月　松竹淡籠煙 佳客纔登席　高僧忽起禪 呼童急煎茗　新汲白龜泉


古剎曾臨碧水灣　幾時徙建白雲關
依然作寺祠西竺　未許移文繼北山 梵宇唐書何代泯　給園祇樹有僧還
岡前上下蓮華漏　並入疎鐘杳靄閒


飛雪濺溪橋　松風未寂寥 高僧曾住此　何處覓詩瓢


為訪碧雲庵　蓮社今寂寞 不見吟詩僧　松風滿山郭


無住師參第一禪　指開古洞秀巖天 東扶西倒都休問　且結人間現在緣作此詩時，庵在秀巖洞。


野寺荒山水濱　古藤翠篠自搖春 僧閒宴坐無人到　內保禪心一味真


