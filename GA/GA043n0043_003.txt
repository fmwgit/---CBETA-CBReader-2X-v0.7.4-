中國佛寺史志彙刊數位版, No. 43 寒山寺志

主人頭似雪　怪我到多番《吳郡志》題據《吳都文粹》補


咫尺橫塘古塔　連綿芳草長洲 一老翛然自在　時時來繫扁舟《吳郡志》


高城多隱映　遠岫攙羅列 少小泛吳江　始識仙凡別《浪語集》


堪嗟名與利　白了幾人頭《白雲集》


游子尊前淚溼衣　離心已逐片帆飛 酒酣忘卻身為客　意欲元同送者歸《長洲縣志》


離魂來此處　還似灞陵銷


夕陽寺掩嗁烏在　秋水橋空乳鴨飛 寄語里閻休復羨　錦衣今已作荷衣


從茲去鄉土　甯得是吳氓


舟移射瀆黃昏近　路轉江村碧樹遙 記取今宵分手處　烏嗁時節過楓橋


官高勛爵還加舊　老去精神覺倍前 到日坐朝先問道　五雲宮闕鳳池邊《瓜涇集》


火知漁子仍村外　舟載詩僧又客邊 我愧不能同此宿　卻因新韻偶聯篇《沈石田稿》，據王迺昭鈔本


輕拋故國三千里　細數遐征第一程 此夜維舟不成寐　寒山依舊起鐘聲《文錄事詩》


臨風思往事　獨坐暗銷魂《鯤溟先生集》


天邊雲冷斜陽澹　雪後江深急水清 放曠一身何所繫　劇憐八口累閒情


田家薄暮牛纔放　竹院侵晨鳥亂啼 幾度相尋多不遇　白頭煙水雨淒淒


故鄉憑夢繞　峰影碧巑岏


餘生買藥因投市　旅泊攜詩偶放船 共醉狂吟應不惜　歸來探取杖頭錢


滅獨聞春鐘　清夢落何所《素脩堂集》


此夕楓橋泊　吟鐙中酒眠


災傷連數郡　米價幾時平自注：橋邊有米市。


此夜城西抱影眠　煙波蕭瑟五湖船 何人共話孤篷下　消遣鄉愁暮雨天


寒山鐘乍動　風景憶當初吳枚庵《卬須集》


寺鐘昬暮動　曾到幾家船《北溪詩集》


烏嗁月落句仍在　拾得寒山僧不逢 隔岸义魚星火閃　溼雲如霧寺門封《邃懷堂集》


船娘吳語　為蘸水挓煙　脆來如許 不管人愁　棹歌杳藹掠波去
如眉月棱半吐　想當年曾鬬　館娃嬌嫵 夜市聽鶯　春衣撲蝶　夢到將圓頻誤
鳴珂舊路 問冶葉倡條　可能如故
撩亂心情　茶煙銷半縷


醉裏看題壁　如今張繼多《姑蘇志》


漁村寂寂孤煙近　官路蕭蕭眾葉稀 須記姑蘇城外泊　烏啼時節送君違《青邱詩集》


又聽烏嗁急　江城送客喧乾隆《蘇州府志》


樹色高低混有無　山光遠近成模糊 霜華滿天人怯冷　江城欲曙聞嗁烏《六如居士集》


燭憐門外路　塵土暗江楓《金昌集》


羈客同游此　徘徊夕照閒


絕無逆旅知歸客　安問寒巖舊應真 一自鐘聲響清夜　幾人同夢不同塵《梅葉閣詩鈔》


古佛已荒空去劫　寒鐘未起待殘更 欲尋張繼停舟處　一片蒼山暮色橫《行素齋詩集》


一笑同寒拾　天台是別峯


惠遠匡廬饒酒興　已公茅屋有詩名 青山笻笠應同志　五岳何年訪向平


多君贈我詩千首　怪汝留人酒百壺 別後踟躇游賞地　應思霅水問狂夫


龍翻高閣雲千卷　桂落寒江月一函 此夕鐘聲醒客夢　與君松下結茅庵


杯浮竹葉搖寒月　笛弄梅花落晚風 兩載與君酬唱近　睽離能不憶支公


擾擾受輪迴　衹緣疑這箇


若好惡不定　應知為物使 堂堂大丈夫　莫認物為己


令汝嘗驚魘　豈知安穩睡


獨悟自根本　不從他處起


誰知受惱　卻不解思涼


若未解傳薪　何須學鑽燧


若除此惡習　佛法無多子


終日受伊謾　更被索錢財


灰成即是土　隨意立根栽


我無我不二　四天王獻鉢


不屬三界中　亦非三界外


既無賊可打　豈有客須看


若有亦不畜　若無亦不營


一朝投土窟　魂魄散迢迢


但能一切捨　管取佛歡喜


徧了一切法　不如且頭陀《臨川集》


作得活死人　方是死人活


不如噇酒糟　糟邱無壽夭《貞居先生集》二首


貌悴形枯　布裘敝止 出言成章　諦實至理
凡人不測　謂風狂子 時來天台　入國清寺
徐步長廊　呵呵撫指 或走或立　喃喃獨語
所食厨中　殘飯菜滓 吟偈悲衰　僧俗咄捶
都不動搖　時人自恥 作用自在　凡愚難值
即出一言　頓祛塵累 是故國清　圖寫儀軌
永劫供養　長為弟子 昔居寒山　時來茲地
稽首文殊　寒山之士 南無普賢　拾得定是
聊申贊歎　願超生死《寒山子詩集》


石膚剝盡存真骨　雲頂單棲絕四鄰 會得寒山詩外句　無邊煙景鎮長新《遂初堂集．台蕩游草》


朝辭海湧千人石　暮宿楓橋半夜鐘 明日館娃宮裏去　洞庭呼起一帆風《吳郡志》


朱門白壁枕灣流　桃李無言滿屋頭 牆上浮圖路旁堠　送人南北管離愁《范石湖詩集》


好在馳煙路　平生載酒行 摧藏身久病　契闊歲頻更 昨夜燈光曉　今朝稻把晴
出門新夢境　觸目舊詩情 水滿推篷眩　天寬倚柁驚
轉灣添縴挽　罨岸併篙撐 舫後裝兒女　艫前酌弟兄
醅香新麴嫩　茗味小春輕 紅皺分霜果　黃蔫撚夕英 纈林疏露屋　朱閣靜臨城
桃塢論今昔　楓橋管送迎 山腰樵擔動　木末酒旗明
竟日窑煙直　中流塔影橫 數帆殘照滿　一笛暮江平
曬網楓邊桁　牽柳際棚 岫雲縈石住　田水穴隄鳴 過渡牛歸速　穿籬犬吠
魚寒猶作陳　雁遠更聞聲 急艣潮痕出　疏鐘暝色生
鄰翁欣問訉　逋客愧寒盟 一昨成歸卧　於今負耦耕
生涯都塌颯　心曲漫崢嶸 猿鶴休多怨　菰蓴尚可羹
藥囊吾厭苦　扶憊且班荊同上


七年不到楓橋寺　客枕依然半夜鐘 風月未須輕感慨　巴山此去尚千重《陸劍南集》


楓葉蘆花暗畫船　銀箏斷絕十三絃 西風只在寒山寺　長送鐘聲攪客眠《玉山草堂集》


畫橋三百映江城　詩裏楓橋獨有名 幾度經過憶張繼　烏啼月落又鐘聲


烏嗁霜月夜寥寥　回首離城尚未遙 正是思家起頭夜　遠鐘孤棹宿楓橋


煙月籠沙客未眠　歌聲燈火酒家前 如何纔出閶門宿　已似秦淮夜泊船


故人當日送登畿　此地停舟醉落暉 慙愧臨河舊攀柳　尚留青眼看人歸


十載長嗟故舊分　半歸黃土半青雲 扁舟此日楓橋畔　一褐秋風忽見君


君不見　楓橋水　奔流直下太湖來 環繞闔閭城西地　其閒風土何佳哉
層樓榭侵雲起　望處人家半臨水 水邊歌舞不勝春　橋下帆檣停似蟻
復有大道接金陵　送客每來橋上行
山寺鐘鳴知夜半　漁村月落見鐙明 今朝卻餞吳公子　解我金貂酤綠醑
帆挂長洲苑外煙　衣沾虎阜山頭雨 暮煙秋雨益淒其　別緒離情無限期
昔時應是今時景　今人還誦昔人詩
見說長干花似綺　君歸更莫思鄉里


橋橫古渡帶平沙　楓落寒山日影斜 舟女莫言估客樂　鐘聲將夢到天涯《皇甫司勳集》


輕雲駮日江村暮　西風短棹寒山路 去時柳色綠含煙　歸來楓老紅棲樹《蘭雪齋詩選》


初月開平林　繁星羅遠戍 驚禽沙上鳴　漁子夜深語 遙聞歌吹聲　暗入楓橋去《曝書亭集》


野宿隨寒雁　辭家第一宵 星星漁火亂　知是泊楓橋


柝響已深更　鄰舟人語歇 不忍便安眠　貪看故山月《歸愚詩鈔》


又復悤悤賦遠征　烏啼霜月若為情 寺鐘漁火楓橋泊　已是思家第一程


吳山有媚骨　非春亦如笑 想像桃李時　更復足詩料 我來正殘雪　佳景供遠眺
平陂斷岸閒　時時見垂釣 畫意冷詩心　會心契微妙
蘊藉釀和平　取神不求肖 悅性理塵襟　且當事長嘯
暫得亦快然　旨言王逸少 伫久聞暮鐘　空林下斜照


沿隄一半是衰楊　漁網人家秋水光 禾黍田疇閒倚棹　亂山斜日似橫塘


料峭春寒恰未銷　鵓鴣嗁急水迢迢　半船微雨過楓橋 薺菜綠平齊女墓　黎花雪壓伍胥潮　柳枝和恨一條條


心絕去來緣　跡住人間世 獨尋秋草逕　夜宿寒山寺 今日郡齋閒　思問楞嚴字《韋蘇州集》


長洲苑外草蕭蕭　卻憶重游歲月遙 唯有別時因不忘　暮煙疏雨過楓橋《姑蘇志》卻憶作卻算，重游作游程，因作今。


吳門多精藍　此寺名尤古 拒城七里餘　冠蓋日旁午 斜徑通採香　遠岫對棲虎
巖扉橫野橋　塔影落前浦 霜樓鳴曉鐘　夕舸軋雙艣
方丈中有人　學佛洞禪語 跡忙心已閒　道樂行彌苦
不為喧所遷　意以靜為主 何必深山林　峰巒繞軒戶按：巖扉，《姑蘇志》作寺扉。


門對雲山畫不如　師今一念六年居 邇來寺好尤瀟灑　張繼留題內翰書原注：今禹偁王內翰丁太夫人憂，任其親寫是詩，故不題名。


白首重來一夢中　青山不改舊時容 烏嗁月落橋過寺　欹枕猶聞半夜鐘


翠木蒼藤一兩家　門依古柳抱溪斜 古城流水參差是　不見元都舊日花


三年瘴海臥炎宵　夢隔青楓一水遙 萬里歸來悲故物　銅駝埋沒草齊腰


四年忽忽兩經過　古岸依然窣堵波 借我繩牀銷午暑　亂蟬鳴處竹陰多窣堵波，《吳都文粹》作宰渚波，殊誤。


湖水相連月照天　雁聲嘹唳攪人眠 昔年曾到楓橋宿　石岸旁邊繫小船《漁溪詩稾》


淥水紅塵江上路　采菱沽酒傍寒山 盤桓且緩揚州鶴　松月松風好共閒


當年突兀矗寒空　郡志猶傳節度功 今日遺基何處覓　斷垣衰草夕陽中〈斷塔遺基〉


傑閣巍然瞰碧虛　飛花片片惜春餘 閒庭老樹參天出　喜趁清陰讀梵書〈龍函新綠〉


蕭索西風樹影疏　江邊古寺有棲烏 夜闌啞啞驚殘夢　誰繪霜天落月圖〈古木啼鳥〉


杖藜踏破蘚痕斑　古寺蕭條未掩關 落葉滿廊僧不見　空餘漁火對寒山


流傳佳句自唐朝　詩版還隨劫火銷 只有疏鐘添客恨　瀟瀟暮雨過楓橋吳翊鳳《懷舊又續集》


曲徑松花積　雲房黛色連 一聲鐘欲午　清響落寒泉《萬壑雲樓集》


為憶鐘聲尋古寺　得因遺象識寒山 楓江橋畔人如織　始信禪房盡日閒


西風吹夢到林邱　薄醉吟寒信夜游 深巷犬聲人寂寂　一溪明月宿漁舟


凡夫當夢時　眼見種種色 此非作故有　亦非求故獲 不知今是夢　道我能畜積
貪求復守護　嘗怕水火賊 自覺方自悟　本空無所得
死生如覺夢　此理甚明白


風吹瓦墮屋　正打破我頭 瓦亦自破碎　豈但我血流 我終不嗔渠　此瓦不自由
眾生造眾惡　亦有一機抽 渠不知此機　故自認愆尤
此但可哀憐　勸令真正脩 豈可自迷悶　與渠作冤讐


人人有這箇　這箇沒量大 坐也坐不定　走也跳不過 鋸也解不斷　鎚也打不破
作馬便搭鞍　作牛便推磨 若問無眼人　這箇是甚麼
便遭伊纏繞　鬼窟裏忍餓


莫嫌張三惡　莫愛李四好 既往念即晚　未來思又早 見之亦何有　欻然如電掃
惡既是磨滅　好亦難長保 若令好與惡　可積如財寶
自始而至今　有幾許煩惱


始信文字妙　妙不在文字
食蜜忘中邊　無味乃真味 寒山題木葉　此心頗相似


裴楷論守一　文殊說不二 正許合儒墨　聊假釋疑滯 穢累脫去時　步武清涼界
吾書有祕寶　無俟下臨代 迥躅可勤求　覺路非此地
亦不邇聲色　亦不殖貨利 佛出還作禮　何羨靈山會
臣受孔子戒　者漢也超詣《義門集》


看看江上過三冬　方丈能將七尺容 香炷旋銷虛室白　透霜林外一聲鐘


我是人間無事人　山林城市往來頻 關河一色空明裏　中有梅花萬樹春


暗裏香生不待風　枝頭消息觀中通 淺清池水黃昬月　又道巡檐是夢中


鼓打殘更雞已號　霜生屋瓦何寥蕭 起來自檢寒灰看　一點星紅尚未銷


懸厓無路有風雲　天上人間自此分 也知就裏春如海　一點桃花漾水紋


松搭荒茆竹架扉　滿山桂子拾樵歸 一輪海月從空湧　長嘯數聲煙四飛


生來頑傲不成仙　須信威音有劫前 爛吃豬頭按村酒　倒騎雕虎過山顛


出入常從鹿豕游　百年日月儘悠悠 石梁苔滑便休去　坐聽溪聲不斷流


得句何因更帶泥　春光到處不愁歸 禪心常似東風煖　儘逐楊花上下飛


千年古洞偶然開　桃自生花水自迴 我笑漁人歸去後　卻尋舊路又重來


一削瓜根瓣四開　也應兜頂是蓮胎 藤蘿斬盡風雲絕　上有真人獨往來


貝葉莊嚴白氎繙　人間多病是醫門 藏中一字何曾說　卻有虛空挂墨痕


一粒粟中藏世界　許君同禮維摩足 忽然粉碎這些兒　大千世界一粒粟


非偈非詩亦可憐　終身拍手向風前 人間鼓笛皆敲破　好譜陶家壁上絃《賞詩閣集續編》


一卷寒山詩　恰稱幽人讀 嘐嘐天籟聲　空山洗絲竹 中有如意珠　明光徧地燭
憐憫諸有情　色味同徵逐 那堪慧眼觀　一笑發其覆
所以紫陽翁　嘉歎好篇牘朱子〈偶摘寒山〉詩云：煞有好詩，人未易到此。
紛彼淫哇興　盈耳滋導欲 誰能契真原　脫足離五濁 千古南華仙　不殊轂與軸
我行置座隅　六時矢熏沐《南盷先生詩錄》


現在靈山豈易逢　法幢高踞碧芙蓉 喜看南嶽朱陵後　更有參天第一峰


片雲無意傍琴臺　彈指聲中法苑開 狂象馴龍俱聽法　溪聲山色盡西來


支許襟期三十年　同懷蘭雪意翛然 時聽法語霑沙界　何啻仙音落梵天


老拙穿衲襖　淡飯腹中飽
補破好遮寒　萬事隨緣了 有人罵老拙　老拙只說好
有人打老拙　老拙自睡倒 涕唾在面上　隨他自乾了
我也有力氣　他也無煩懊 這樣波羅蜜　便是妙中寶 若知這消息　何愁道不了
人弱心不弱　人貧道不貧 一心要脩行　常在道中辦
世人愛榮華　我卻不待見 名利總成空　我心無足厭
堆金積如山　難買無常限 子貢他能言　周公有神算
孔明大智謀　樊噲救主難 韓信功勞大　臨死只一劍 古今多少人　那個活幾千
這個逞英雄　那個做好漢 看看兩髩白　年年容顏變
日月穿梭織　光陰如射箭 不久病來侵　低頭暗嗟歎
自想年少時　不把脩行辦 得病想回頭　閻王無轉限 三寸氣斷了　拏只那個辦
也不論是非　也不把家辦 也不爭人我　也不做好漢
罵著也不言　問著如啞漢 打著也不理　推著渾身轉
也不怕人笑　也不做臉靣 兒女哭嗁嗁　再也不得見 好個爭名利　須把荒郊伴
他看世上人　都是精扯淡 勸君即回頭　爭他脩行幹
做個大丈夫　一刀截兩斷 跳出紅火阬　做個清涼漢
悟得長生理　日月為鄰伴


突兀萬仞岡　一獅踞其頂 猙欲搏人　象犀勢俱屏旁有石象、石犀
寒山昔晏坐　三年等俄頃 至今蟠膝處　石上留餘影 虹梁跨彎環　下視氣深迥
橫飛瀑如練　倒挂藤疑綆 晴空蓄風雷　白晝幻昏冥
人生塵土胸　到此庶一醒 野猿時嘯羣　孤鶴忽聞警
試讀寒山詩　清言發深省原注：朱夫子謂：寒山詩，有唐人道不到處。《歸愚集．台山游草》。


有人兮山徑　雲卷兮霞纓 秉芳兮欲寄　路漫兮難征 心惆悵兮狐疑　蹇獨立兮忠貞


有人兮山陘　雲卷兮霞纓
秉芳兮欲寄　路漫兮難征 心惆悵兮狐疑　蹇獨立兮忠貞


若人何鄉何姓氏　隋季□□□傑士 屠龍技癢無所施　東守西征徒萬里
天厭荒淫羖君　大地山河移姓李 滿眼清賢登廟堂　書生分合山林死
朅來寒山三十年　不堪回首紅塵市。
遨戲千巖萬水閒　駕言足躡龜毛履 不飢不采山中薇　渴來只飲山中水
風瓢戞擊惱幽懷　移家屢入深雲裏 貧衣縷足風霜　不礙寒潭瑩無滓
時訪豐干看拾公　膜外形骸忘爾汝
擾擾人寰蟻慕羶　哂然一笑寒生齒 擬將大筏渡迷津　咳唾煙雲生筆底
銀鉤灑洒落巖阿　至今護守煩山鬼 世無相馬九方皋　但從肥瘦求形似
詩成眾口浪雌黃　往往視之為下俚
近來一二具眼人　頗憐名字遺青史 雲衮霞纓妙語言　謂與騷章無異旨
寥寥千載無人知　偶逢知者惟知此 知與不知於我乎何知　此其所以得為寒山子


有人兮山陘　雲卷兮霞纓
秉芳兮欲寄　路漫兮難征 心惆悵兮狐疑　蹇獨立兮忠貞


