中國佛寺史志彙刊數位版, No. 12 天童寺志(第5卷-第10卷)

透過古今圈後　却來這裏喫拳頭


欲起山門千載色　請栽大樹作陰凉


紫燕識巢歸社日　白鷗顧影泛春波 寄來一咏驚長歎　柰此題邊姓氏何


何年卓錫此徘徊　天上真官為我來 芝圃鶴歸香火冷　石棊空鎖舊花臺


門有孫臏舖　家存甘贄妻 夜眠還早起　誰悟復誰非


鐘一撞　耳根塞　赤肉團邊去做賊 有人問我解何宗　舜若多神面門黑


一棒鐘聲到耳根　三千剎海一時昏 賊從赤肉團邊去　明日依然不離門


太白山頭第一層　一枝春信巳無聞 何年飄落人間世　散作人間六月春


劍樹刀山掉臂過　長伸兩脚自為摩
三千善逝原非佛　百萬波旬豈是魔 潦倒不妨天亦醉　掀翻一任水生波 夜來夢作脩羅手　其柰雙丸忽跳何


同學禪流生按過　毘陵爭說老維摩
全輕三藏果頭佛　稍重靈山大集魔 推倒須彌寧有礙　吸乾香海已無波 閻羅縱布廵官手　天外橫身柰若何


閻浮樹下暫經過　授記靈山頂再摩
慈忍牖民惟有佛　嗔癡退舍已平魔 勞生且共眠長夜　世事從來等逝波 留取菩提真種子　人間天上敢誰何


來乘白雲來　去乘白雲去 長嘯歸天童　是我舊游處


