中國佛寺史志彙刊數位版, No. 23 雲林寺續志

鑿破蒼崖石　現出黃金像 佛名無量亦無邊　一切入瞻仰
樹此功德幢　無能為此況 入此大施門　喜有大丞相
省府眾名官　相繼來稱賞 其一佛二佛　悉起模畫樣
花木四時春　可以作供養 猿鳥四時啼　可以作回向
日月無盡燈　煙雲無盡藏 華雨而紛紛　國風而蕩蕩
願祝聖明君　與佛壽無量 為法界眾生　盡除煩惱障
我作如是說　此語即非妄


水田十里學袈裟　秋殿千金儼釋迦
遠客偏求月桂子　老人不記石蓮花
武林山價懸隋日　天竺經文隸漢家 苔壁媧皇鍊來處　泐中修竹掃雲霞


山淨源澄流出冷 峰靈石妙自飛來


