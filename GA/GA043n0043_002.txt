中國佛寺史志彙刊數位版, No. 43 寒山寺志

聊與寒山生箇事　一雙碑響替霜鐘


既接三生舊　終謀半日閒 明年理歸楫　持以叩禪關據《松雨軒集》纂


何時聽說法　為我暢元風據《胥臺集》纂


高僧松樹催詩句　處士梅花入夢魂 愁絕聽鐘橋畔客　滿船風雨易黃昏《百城煙水》


更無一語堪酬對　已入維摩不二門


都將方外意　付與一枝笻


樓鐘虛夕照　橋影急河流 尚怪石龍柱　拏雲勢未休據文嘉《和州詩》、文元發《蘭雪齋詩》纂


疏鐘夜火寒山寺　記過吳楓第幾橋


蓮座經聲依佛日　石牀花雨散春風 劫逢龍漢分明在　應記開元鶴髮翁自注：指公於五十年前，與周安期、翁仲謙、吳茂申、俞無殊、家介白為方外交。


逢人怕問寒山寺　零落江楓瑟瑟秋


清風入耳濤聲遠　紅葉漫山已報秋


說詩幸有曲園叟　壁上留題字不磨


何人領得清涼趣　一道虹腰踏蘇蒼


姑蘇城外古禪房　擬鑄銅鐘告四方 試看脫胎成器後　一聲敲下滿天霜


月落烏啼霜滿天　江楓漁火對愁眠 姑蘇城外寒山寺　夜半鐘聲到客船　徵明


郇公舊墨久無存　待詔殘碑不可捫 幸有中吳紀聞在　千金一字是江村


碑下趺跏倚短笻　往來詞客幾留蹤 眾前拈起椎兒示　白日來敲夜半鐘《鷗天閣集》，並見《蛻翁所見詩錄》


閶闔層城外　寒山古道西
若人具眼隻　與佛拍肩齊 白浪噴鷁首　黃塵送馬蹄
憧憧南北路　一榻有高棲《吳都文粹》並《吳郡志》合纂


寒律窮陰紀　晨征戒遠游
浮雲望飛錫　細雨送孤舟 朔雁遙天外　霜楓古渡頭
歸應沾一命　休憶故園愁


一杖來吳苑　秋光迥碧空
清言聆惠遠　高隱遇梁鴻 世路寒山外　人煙夕照中
何時移釣艇　江上看丹楓


落景下層城　遙煙起孤戍
繫舟著漁磯　曳杖叩僧戶 忽逢丹霞侶　自誦碧雲句
噌吰應黃鐘　清絕追白紵 不落江西派　肎學邯鄲步 冥搜自天得　妙中有神助
夤緣半日留　邂逅一笑遇 詎復管中窺　看沐南山霧


撚斷吟鬚皺兩眉　鏤冰琢雪等兒嬉
解啼孤月如雞口　堪笑窮郊作許悲自注：韓吏部詩云：有窮者孟郊。郊〈聞雞〉詩云：似聞孤月口，能說落星心。


楓葉蕭條水驛空　離居千里悵難同 十年舊約江南夢　獨聽寒山半夜鐘


鐘聲一杵寒山近　空簾片雲飛起
竹徑掃蒼苔　有林泉清致　琴書塵靜洗 展緗帙　古香盈几
屋角春星　門前秋水　北窗閒倚 能幾賞音人　鷗盟冷　霜楓更添愁思
隔岸結比鄰　賭花閒吟事　修簫曾共擬
倘商略　彩箋銀字 好攜酒　晚唱滄波　把釣竿還理原注：立齋詞名〈楓江漁唱〉。《翠薇花館詞集》


對江楓漁火　畫橋曲　舊蕭齋
記白石詞名　翠薇花影　裙屐談諧 推排　髩絲換盡　更囊琴身世橘踰淮原注：時君客淮浦。
博得天涯小住　香爐茗盌詩牌
朋儕　俊賞都乖 閒賦手　澀吟懷 賸酒闌清夢　煙霞芰製　風雪芒鞵
鄰街　玉驄鈿舄　甚蕉梧涼雨此荒階 遲我鷗邊泊宅　女墳湖淥平揩


吳江楓落水通橋　斜月將沈斗轉杓 兩岸秋聲隨籟發　半篷寒影帶波搖
漁舟乍起吹殘火　估舶爭開趁早潮
幾度吟詩憶張繼　鐘鳴山寺夜迢迢右〈楓橋月落〉


招提遙隔闔閭城　夜半蒲牢吼地鳴
度嶺微分山寺曉　穿林偏帶野泉清
高低敻徹三千界　次第頻連百八聲 獨有思親情倍感　烏啼月落夢魂驚右〈寒寺鯨音〉，據《倪文僖詩集》纂


金閶西來帶寒渚　策策丹楓墮煙雨
漁火青熒泊棹時　客星寂寞聞鐘處 水明人靜江城孤　依然落月啼霜烏
荒涼古寺煙迷蕪　張繼詩篇今有無


片帆纔過寒山寺　暮雨瀟瀟畏遠征 估客吹鐙依岸宿　長年貰酒對愁傾
繞街月黑鐘初斷　三帀烏嗁夢未成
夜半鄰舟彈濩索　聽來都是別離聲


白髮蕭蕭篛笠寒　半生春夢記叢殘 知交常感遭逢異　兄弟相依出處難
薇省頭銜簪筆冷　松陵煙水釣船寬
如何一闋漁家傲　贏得雞林貴素紈據《南州草堂集》、《小蓬海遺詩》合纂


丁字沽頭夕照濃　客船隨處寄萍蹤
海光玉鉢聲聲徹　如聽楓橋夜半鐘自注：津門海光寺，舊藏純皇所賜玉鉢，余有長歌。


張句推敲兩字訛　江村漁父費摩挲
曲園已逝春何在　苔蘚封碑未滅磨自注：張繼詩有江楓作江村，漁火作漁父者，余撫蘇時，特請俞曲園先生書碑紀事。


舊地新開選佛場　烏啼月落幾經霜 重來定有櫻花識　祇恐山僧髩亦蒼自注：寺中櫻花，乃日本白須領事手植。丁未春仲，曾讌飲花下。


漁火江楓暮色濃　雪泥鴻爪寄行蹤 何當共載瓜皮艇　重聽寒山夜半鐘


