中國佛寺史志彙刊數位版, No. 30 崇福寺志


古寺松塘近　鳴鐘午梵聞　江山門獨向　花竹徑平分　客到茶烹雪　僧高衲貯雲　日斜村路靜　林鳥自為羣


百八洪音起　村齋夢正闌　一時增壯悔　五夜逼秋寒　菘圃清霜粲　桑塍白月殘　老僧頭似雪　坐破幾蒲團


東皋望不極　野色淡斜睴　木落半山出　風高一隼飛　疏鐘鳴古寺　流水咽荒磯　信步渾忘遠　人家半掩扉


逶迤來古寺　夕照尚餘紅　麋鹿遙相伴　藤蘿近自叢　雲翻水漾月　玉響竹敲風　清磬一聲下　悠然萬籟空


盈極則含虛　何物不可隸　俗見別分支　歸原惟一柢　留此鎮三門　迦陵時說偈

