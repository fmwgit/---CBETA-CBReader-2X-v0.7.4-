中國佛寺史志彙刊數位版, No. 11 明州阿育王山續志

豈無城中山　愛此是幽野 橫陳玉几峰　隱碧殿瓦
并州古男子　禮塔于兹舍 而我飲冰人　猶為內熱者
擬携桃枝笙　舒卷得餉暇 明席織海草　因之一枕藉
冷風吹雪空　相與坐其下


南遊宗竺法　西路問巴人 開戶藤花落　多浮茗椀春


名花千佛供　喬木萬夫身 碑刻東坡作　重來為拂塵


山房舊淨供　素壁一枝藤 語默絕禪觀　機深超祖乘
擊石迸新火　諸天化為燈 上有白玉峯　丹梯杳難登
黃流鉅野漲　虎嘯懸厓崩 斯道倘未冺　微言足搜徵


脫塵契育王　受戒了緣夙


旴江拈韻歌　事與慈湖一


心清松下風　玉几憑崪屹


一片信行堅　表裡玉壺氷


歸放赤堇山　般若田普濟


漠漠茂草區　誰還問祠宇


功成積刦印文端　不是南山得恐難 眼覩數重金色潤　手攀一片玉光寒
煉時百火精神透　藏處千年瑩彩完
定果熏修真秘密　正心莫作等閒看


道人少賈海上遊　海舶破散身波浮 抱金滿篋人所寄　吹簸偶得還中州
嬴身歸來不受報　秪取斗酒相獻酬
歡娛慈母終一世　脫棄妻子藏岩幽 蒼煙寥寥池水漫　白玉菡蓞吹高秋
夜然柏子煮山藥　憶此東望無時休
塞垣春枯積雪溜　沙礫盛怒黃雲愁
五更疋馬隨雁起　想見郊郭花稠稠 百年誇奪終一邱　世間滿眼真悠悠
寄聲萬里心綢繆　莫道異趣無相求


白雲山頂病禪師　昔日公卿各贈詩 行盡四方年八十　歸荒寺有誰知


山木悲鳴水怒流　百蟲專夜思高秋 道人方丈應無夢　想復長吟擬惠休


單已安那示入禪　草堂難望故依然 山今歲莫終岑寂　人更天寒最靜便
隱跡亦知甘自足　平心豈吝慰相憐
所聞不到荊門耳　人老采新又一年


澗底無塵猿捉月　雲間有路客吹簫 詩禪可但能妙　人境須知兩已超


塵世光陰自若川　鄮山遺塔故依然 平生有意蓮花社　此地相逢柏子禪
百紙雲烟瞻御墨　一奩氷玉翫靈泉
無端尚省來時路　忽似溪翁轉釣船


參天松栢綠陰陰　古佛巖前一路深 猿鳥不驚如有舊　雲山相對自無心
數泓寒水雲藏雨　十里輕沙地布金
杖屨更知非世境　上方日日海潮音


由來去住不相關　嬴得隨緣到處閒 笑出海雲飛一錫　行分江月過千山
微言定許誰人叩　勝事偏于俗士慳
咫尺蒙堂隔霄壤　城東搔首只空還


使節行春入鄮山　老農扶杖倚山看 長松偃地蛟龍臥　古殿摩空星斗寒
醉裏雲烟生酒靣　吟餘風月動毫端
病來不得陪觴豆　一覽新詩意思寬


佛迹盤紆三四里　綠蘿緣石樹交陰 老僧踞坐形容古　野雉馴飛歲月深
名利不休空白日　塵埃無路到幽林
擬投簮紱棲禪去　囘首難忘濟物心


不是心兮不是佛　通身一串金鎖骨 趙州叅見老南泉　解道鎮州出蘿蔔


玉几峯高難措足　行人多向半途休 無棲泊處開門戶　個个教伊到地頭


我聞萬生　各具物性 人有未見　見或未盡
偉哉光公　宿習戒定 頓入悟門　遂傳心印
福慧兩足　行解兼進 巍巍孝宗　見聖由聖 與師晤言　謂發深省
晚歸東菴　不倦接引 八十三年　報緣已竟
勿云鏡明　昔現今隱 一物本無　何用照映
勿云谷虛　有叩隨應 十方皆空　何論銷殞 摘葉拈花　擊風捕影
持問塔中　解顏微哂


靈源大士居照默　橫川老師居山寮 高風相去三百載　人世南朝自北朝


曉策烏藤上育王　入山隨處得徜徉 碑頭龍先皇字　塔上魚懸外國香
徧謁僧房嘗苦茗　閑聽社媪說毫光
山深日短行難盡　僧遣頭陀辦客牀


花滿車茵酒滿船　亂雲堆裏訪枯禪 林深何處無芳草　人靜有時聞杜鵑
神屋盡飛青磹　靈潭陰罩赤蛇蜒
居然悟得松風夢　囘首廬山三十年


玉几峯迎寶塔前　彌天消息是真傳 蒲團禪板都忘　似笑當年手指天


迸石春芽寶所藏　枯松手拾許深烹 能令星斗珠璣綻　要使江山錦繡張


道人種玉光千頃　深陋長安畝一金 只恐冰霜難下齒　特將妙語助清音


鄮峯山下育王寺　舍利宸奎世所傳 詞翰久推坡老筆　塔幢猶記太康年
天開玉几平如掌　地湧金沙細出泉
况是同遊得良伴　仲秋風日正清妍


寶幢山色削芙蓉　舍利相傳記佛踪 野鶴循簷窺曉鉢　淵靈聽法候晨鐘
文光尚映宸奎閣　雲氣長連玉几峯
出郭已無塵俗慮　來朝杖屨更從容


明月堂前玉几青　上方歴歴記曾經 浮圖舍利原多幻　高閣宸奎舊有銘
隔水松聲來鶴背　滿山雨氣帶龍腥
相逢恰是中秋夕　共話三生坐翠屏


大藏小藏　八靣玲瓏 一撥便轉　豈較西東 玉几峯前　振鐸須彌
頂上撞鐘　著著隨機 利物頭頭　開發盲聾
大千一擲三十反　風從虎也雲從龍


是身無我病根深　愧文殊遠訪臨 自有巖花談不二　青燈相對笑


法身徧在一切處　空得自由 太白鄮峯烟雨裡　笋輿來往亦


水官騎蒼龍　龍行欲上天 手攀時且住　浩若乘風船
不知幾何長　足尾猶在淵 下有二從臣　左右乘魚黿
矍鑠相顧視　風舉衣袂翻 女子侍君側　白頰鬟
手執雉尾扇　容如未開蓮 從者八九人　非鬼非戎蠻
出水未成列　先登揚旗旜 長刀擁牌　白羽注強拳
雖服甲與裳　狀貌猶鯨鱣 水獸不得從　仰靣以手攀
空處走雷霆　雨雹晦九川 風師黑虎囊　靣目昏塵烟
翼從三神人　萬里朝天關 我從大覺師　得此詭怪篇
畫者古閻子　于今三百年 見者誰不愛　予者誠以難
在我猶在子　此理寧非禪
報之以好詞　何必畫在前詩見《聲畫集》


遙聞金在沙　知是虛名號 世人方競貪　何兹有遺寶金沙池


佛跡空在兹　佛心無處所 尋迹以求之　似學邯鄲步佛跡峯


萬物雖散殊　孰非道之體 何必石岩岩　方疑金色臂七佛石


梵教一來東　群心日歸向 土石至無情　也作披緇怏袈娑衣


月色固無改　臺基亦不壞 嗟哉翫月人　古來誰復在明月臺


形模皆自然　樹立豈人力 松影與秋光　掃成真水墨石屏峯


田苗自枯稿　井鰻人所禱 若教龍有靈　此魚何足道靈鰻井


璘師鑿此泉　晨夕奉親老 因知達者心　豈嘗離孝道供奉泉


嘗聞有為法　佛說如夢幻 胡然窣堵波　香花耀凡眼育王塔


晉後千百年　兹殿儼如昔 梵宇若皆然　應須省民力八角殿


典干既凌夷　羣材共論謝 惟有青青松　於今被王化晉年札


長疑佛界中　天女來行樂 為怕山風寒　仙衣盡津忍重着重臺蓮


