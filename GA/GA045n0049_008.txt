中國佛寺史志彙刊數位版, No. 49 峨眉山志

吳下嫵芳檻　峽中滿荒陂 佳人墮空谷　皎皎白駒詩


晨前清露溼　晏後惡風吹 香少傳何許　妍多畫半眉 鳥疏連水脈　庭綻粒松枝
偶汎因沈硯　閒飄顧亂棋 繞山生玉壘　和郡徧坤維 負賞慙休歇　豪吟分失機
明年愁不見　此贈巴兒


中藏寶訣峨眉去　千里提攜長憶君


巖龕鳥拜珠瓔佛　碑閣苔箋冰柱詩 拾得黃精須爛煑　飯儂明日上峨眉


密室晝閒雲作蓋　虛亭夜靜月為燈 魂銷影散無何有　到此誰能見老僧


暴殄天物兮　是誰之責 不如炒作豆豉兮　物不損而人益


茜首黑裳　黃駁其羽 厥鳴嚶嚶　若禁若護 名而不情　盜者猶懼


聚葩共房　葉附花外 根不可徙　見偉茲世


葩秀木顛　狀若芙蕖 不實而榮　馥馥其敷


如折芙蓉栽旱地　似拋芍藥挂高枝 雲埋水隔無人見　唯有南賓太守知


花房膩似紅蓮朵　豔色鮮如紫牡丹 唯有詩人解親愛　丹青寫出與君看



枝懸縞帶垂金彈　瓣落蒼苔墜玉杯

一架長條萬朵春　嫩紅深綠小巢勻 只因根下千年土　曾葬西川織錦人


誰把柔條夾砌栽　壓枝萬朵一時開 為君也著詩收拾　題作西樓錦被堆


贈君木魚三百尾　中有鵝黃子魚子
夜叉剖癭欲分甘　籜龍藏頭敢言美 願隨蔬果得自用　勿使山林空老死
問君何事木魚烹　只為形同無識耳


葉與竹類　緻理如柏 形狀得名　亭亭修直


慈竹不外長　密比青瑤莎 予攢有森束　玉立無蹉跎
纖粉妍膩質　細瓊交翠柯 亭亭霄漢立　靄靄雨露多 冰碧寒夜聳　簫韶風晝羅
煙含朧朧影　月泛纖纖波 鸞鳳一已顧　燕雀永不過 幽姿媚庭實　浩氣爽天河
峻節高轉露　貞筠寒更和 託身仙壇上　靈物神所呵 時與天籟合　日聞陽春歌
應憐孤生者　摧折成病疴


兩京作斤賣　五溪無人採 花葉夏雖殊　氣味終不改


彼美君家菜　鋪田綠茸茸 豆莢圓且小　槐芽細而豐


綠英吐弱綫　翠葉抱修莖
矗如青旄節　草中立亭亭 根有卻老藥　鱗皴友松苓 長生不暇學　聊冀病身輕


靈物出西川　服食採其根 九蒸換凡骨　經著上世言


附陽而生　垂若文絛 大槩苔類　土石所交


四十九年別普賢　今朝又到白雲巔 非我有心辭佛去　只緣身世涅槃間


教化先生特意來　世人有眼不能開 道童只接雲遊客　不識終南呂秀才


