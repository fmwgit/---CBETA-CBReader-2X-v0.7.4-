中國佛寺史志彙刊數位版, No. 9 普陀洛迦新志

花鳥陪人笑　殊增意氣豪其二


海閣晴霞映　蜃樓曉日吞 蕭蕭多寂寞　此日遇殊恩其三


山陬海澨外　野衲臥雲深
久斷長安夢　何期天使臨 星趨勞驛駟　風偃拜綸音 瓦礫生光彩　皇恩為布金其一


一色茫茫玉作堆　看潮湧去看潮囘 乘槎不見風波險　捧得君王睿藻來


昭代崇西竺　佑民施聖教 金身內府裝　範相殊嚴妙
天衣妥半肩　青蓮光照耀 航海入名山　特奉天王詔 鯨波坦不驚　魚龍息狂嘯
當知佛力慈　四生同一照 于我亦何心　乘風登海嶠 與觀入勝界　開顏共含笑
甘露灑心胸　祥風訖邊徼 用祝聖堯年　同賡擊壤調


聖迹著迦山　萬國生靈皆樂育 佛光騰海島　千年潮汐靜波濤《許志》


欲知堂奧幽深　更進一步 要識門庭廣大　如在孤峯舊志


