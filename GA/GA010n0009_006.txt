中國佛寺史志彙刊數位版, No. 9 普陀洛迦新志

燈輝古鼎　棒喝雷鳴 臨行一句　耀古騰今 千流萬派皆歸海　爍破乾坤月一輪


一句彌陀佛　直向西方走


一滴九重恩降也　從教千古鎮山林


一曲浩歌歸去樂　從來老將不談兵


明暗兩條生死路　誰知無去亦無來


三千沙界冰輪滿　一段清光分外明


紙長丈二猶嫌短　信手拈來塗粉壁


龍章鳳質出王宮　肘露衣穿下雪峯 智願必空諸有界　不知諸有幾時空


青山湖上老僧居　百尺危樓萬卷書
架插牙籤朝旭上　香消古鼎夜窗虛 闌干竹色浮蝌蚪　枕簟芸香落蠹魚
近憶校讎人未遠　雨花零亂獨躊躇


普賢普賢　苦行心堅 即心是佛　西方目前


海山深處有高僧　妙法曾參第一乘 方寸自能清似水　浮雲底事愛還憎


優曇花發定中香　衣裏明珠是密藏
黃葉止啼都不著　悟來本地好風光舊志


謂像真耶　本來是空 謂像假耶　儼乎其容 既文既慧　允穆允恭
住持方丈　紫衣是榮 晚年精爽　詩詞益工 澄心而坐　瞑目而終 合山大德　罔不信從


本來非色亦非空　無我無人萬象同 能所掀翻誰是主　堂堂不是秀雄峯


未入娘胎恁麼來　湛然正眼古今開 了知非我非世界　無邊無際樂無涯


者片臭鞋底　封將寄與汝 並不為別事　專打作詩嘴


