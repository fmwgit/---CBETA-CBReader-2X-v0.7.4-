中國佛寺史志彙刊數位版, No. 10 明州阿育王山志(第1卷-第8卷)

師負衣鉢　循乞諸方
持律嚴甚　懴聲揚揚 傳法天台　卓錫育王 重新紺殿　舍利增光
緇素皈仰　佩德難忘 玉几雲白　娑羅樹蒼
忽然示寂　眷屬惶


佛道宗顯　會歸為禪 溥博密　于真源 區別証夸　乖離失權
誰其振之　師克紹傳 證寤是則　爰契爰默
懲彼躊張　昭朗無跡 今聞旁逹　遐邇攸式 沛子川增　聿著吉德
明命申錫　于玉几山 梯航繩繩　布金承顏
載湮淪　丸泥障瀾 胡考以長　洞觀修環
化斯宏矣　孰趾其 遺烈是徵　靈光有煒 周流倉垠　曷究始終
具瞻如雲　崇岡斯企 彌久彌彰　毋替厥嗣
揭銘堅珉　千載勿圮


岷峨山高天可捫　長江發源勢崩奔
子雲著書善摛文　後來方外見裔孫 摩尼不遣濁水渾
天風浩蕩雲濤翻　何年飛錫度海門 遊觀吳越道彌尊　撞鐘說法天下聞
離絕義解超語言　刊條落葉見本根
裵徊玉几采芳蓀　振衣太白挹朝暾
飄然長徃辭塵諠　萬劫不礙真性存 嶙峋寳塔毫光分　穹碑篆銘照乾坤


鄮峰之中　釋尊設利
明月朣朣鄮之東　照祖難提 夜貫長虹鄮之西　綠蔽
蜿蜒起伏　龍躍雲隨 黃金鎻骨　光恠陸離
佛祖鼎立　神人儼圍 海闊天遠　終古巍巍


萬緣紛紜　逐物而競
易以攝之　寔惟禪定 禪定斯何　言辭罔宣
浮翳斂　月輪在天 初分一鐙　千熖交暎 如百鍊餘　金色逾勝
師之挺生　銳思絕塵 萬里咫尺　欲趨頓門
片簡雖　中具全體 瞥爾觸之　凢情盡死
從抵碩師　勇決其和 震訊奮擲　類師子兒 出世為人　澍大甘雨
法雷輷輷　震驚百里 海岸孤絕　潮音吐吞
與此大法　殊流同源 神人飛空　持來謁 孰知元徵　若合符節
彼設利羅　寳塔晝扃 助我發莫　靈光晶瑩
翩然西歸　趺坐而滅 示不壞相　火中珠結
生死之　解執其樞 坦然弗惑　如人歸廬 前脩漸遐　後武思勵
不如昭之　遺則淪墜 太史著銘　勒石山樊
虚空有　斯道永存


我觀東南　大清淨海 高山臨淵　上極空界 諸佛賢聖　遊戱自在
光音廻旋　含攝小大 應時出現　其寂不昧
乃作開士　秀暎象外 施無畏者　亦其超邁
奮身絕流　如影歷塊 豈假舟筏　將迎計載 穹林千樹　孤鳳無彩
一聞百悟　昭徹玄解 佛祖授受　密契真戒
六坐道場　吳越之會 杖拂不施　雲興雨沛 貴人大官　象馬珠貝
三請彌尊　法席之最 成歡久住　略不顧對
弟子分布　說法承 臨濟遺風　慄然誰待
去來何心　塵影何礙 悲願勝行　猶足代


師之道德　淵淳山則
贊之毀之　皆不可得 師今云亡　哲人其萎
事叢林　非我所知 憶我與師　兄弟莫擬 閱三十年　一日相似
師住南山　我周行 扁舟絕江　明西陵
師亦至止　共載而歸 翠岩之趾　高風勁莭 從容可觀　芬納堂中
朝遊暮還　我孰世味 山深林密　粗有樂地
繄師之力　帝念遺老 尺一飛來　起廢鄮峯　曰徃欽哉
去我五年　相望二舍 不見兼旬　我心夙夜
半間亡恙　尚擬相從 何物二竪　廼賊其躬 哉遺言　斯世良藥
不鄙謂余　亦有所託 遺像山立　英氣如存
嬉笑怒罵　不復可聞 平生益友　今焉已矣
拜手几前　老淚如洗


浙水東頭是故鄉　黃金臺畔忽云亡 雖當十月清霜重　猶見秋花晚節香


