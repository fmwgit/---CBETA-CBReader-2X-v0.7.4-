中國佛寺史志彙刊數位版, No. 24 杭州上天竺講寺志

一心三觀門雖別　水滿千江月自孤


佛壽八十　我多九年 虛空掇轉　大用現前


妙喜五傳最光燄　寂照一代甘露門
等閒觸著肝腦裂　冰雪忽作陽春温 我思打失鼻孔日　是何氣息今猶存
天風北來歲云暮　掣電討甚空中痕


山川發靈秀　造化無有窮 間生賢哲人　大闡衡台宗
吾師越之徹　奪迹千巖中 蓬萊對秦望　浩氣開鴻濛 孤舟鑑湖上　一笛樵漁風 神禹奠南鎮　會稽獨稱雄
具翁有真子　如魚水相逢 胸湧冰雪淨　行屹丘山崇 朅來長干寺　靜室方養蒙
靈山古佛國　小朶攢青空 摩霄志不冺　西嶺存遺蹤 猿鶴應起舞　龍象如雲從 鷲頭宣一妙　亦足暢深衷


七十八年幻夢中　奔馳南北走西東 還歸天竺靈山國　統照元來色即空


