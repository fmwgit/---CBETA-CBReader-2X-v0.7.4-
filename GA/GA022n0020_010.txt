中國佛寺史志彙刊數位版, No. 20 龍井見聞錄

底事秋來不得解　定中試為問諸天


回看世上無伯樂　卻道鹽車勝月題


何妨卻伴參寥子　無數新詩咳唾成


欲借野人傳紙尾　詩憑新鴈寄遼天


東州詞客渾爭詠　獨怪相如賦未成


會有黃鸝鳴翠柳　何妨白眼望青天


大瓠肯自羞無用　畫虎從人笑不成


花深古徑啼鶯澀　黛溼雲寒染露華


繚繞青莎浮幾點　憑流怪石似靈槎


戲馬臺邊駐馬蹄　迴廊曲院總攀躋 秦郎前日曾來否　試拂凝塵覓舊題


長安仕路與雲齊　倦僕羸驂不可躋 但得元暉曾折簡　何妨平子更安題


縹緲旛幢綠樹低　山門斜路夕陽西 古壇危磴千層幛　細路遙通九曲谿
松際谷聲清磬合　竹間雲氣小樓迷
禪心已與塵緣斷　不礙孤猿午夜啼見《名媛詩歸》


細霧輕煙小徑斜　半空寒雨洗亭花
山厨不作伊蒲饌　拾得松丸自煮茶見《林下詞選》


