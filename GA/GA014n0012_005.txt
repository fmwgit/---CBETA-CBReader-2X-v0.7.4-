中國佛寺史志彙刊數位版, No. 12 天童寺志(第5卷-第10卷)

經年拋却又歸去　再聽巖猿只自如


聞得上方鐘鼓動　又添一日在浮生


莫言後代無人繼　仗錫行將擅此名


翻轉江臯千頃浪　靈苗從此秀桑田


轉腦回頭　橫屍萬里


三生未朽梅花骨　石上尋思埽綠苔


幾度賺君來扣擊　老無氣力舉藤條


根蒂雖然無窖子　一年一度一開花


鄉音未改眉毛在　曉過嶺西聞子


舊棲太白寒禁得　更上開平擬過年


南來白雁先秋去　我輩無情合有情


拳頭作枕且高臥　無復攔胸去築人


鄞江急水東流去　太白峰高不到天


長松一望二十里　脚未跨門先膽寒


爐炭鑊湯得入　為人只在一絲頭


詎得心空如日耀　等閑翻却了娑婆


雲異其白　山異其青 于此置高僧　許勒吾銘


白雲只在中峰上　終日相看到落暉


梁城遇導師　參禪了心地 飄零二浙遊　更盡佳山水


團團璧月印寒潭　時有清風埽碧嵐 照見山人方隱几　灑然無物自沉酣


放翁久矣無此客　闖戶兒童皆動色
寒泉不食人暍死　素綆銀瓶我心惻
千金易得一士難　晚途淹泊眼愈寒 豈知一旦乃見子　傑語毫筆無僧酸
門前清溪天作底　細細風吹縠紋起
倚闌一笑誰得知　愛此數詩如此水
江湖安得常相從　浩歌相蹋臥短篷 功名渠自有人了　留我鏡中雙頰紅


東華軟塵飛撲帽　黃金絡馬人看好 渠儂胸中誰得知　畏禍憂讒鬢先老
舉世輸與平元衡　青山白雲過一生
出門曳杖便千里　白雲不約常同行
長安歸來雪沒屨　劇談未竟還東去 到山分我一片雲　併遣春風吹好句


狗子無佛性　羅睺星入命 不是打殺人　被人打殺定


天生一穴　藏吾枯骨
骨朽成土　土能生物 結個葫蘆　挂趙州壁 永脫輪廻　超三世佛


我聞如來　演說般若 天雨寶華　繽紛而下
巖巖普照　諸佛之子 依佛倣佛　乃亦有此
豈非天龍　及護法者 欲警有情　使之四洒
應感之機　非由外爍 風動籟鳴　實自中作 曷以明之　法因心悟
表彼空華　以無著故 何有四大　何有五蘊
一空之餘　諸法銷霣 如大寶鏡　罔不含攝
隨物賦形　了無餘迹 晏坐雲峰　學徒川赴 孰不清凉　如飲甘露
末法瀾奔　師其砥柱 胡為西歸　空存遺履
有窣堵波　中藏設利 佛光煒然　羣昏咸賴


有句無句　如藤倚樹
百匝千重　經天緯地 忽然樹倒藤枯　畢竟句歸何處
纔聞太白來　又往仰山去 三千年桃樹花開　九萬里鵬程逸翥
離四句　絕百非
一口吸盡西江水　咄咄咄力囗希 上士勤而行之　中下聞之不喜
看取珠回玉轉時　正偏兼帶雙雙舉


耽耽睡虎管窺斑　便把中峰作靠山 不得破沙盆一個　子孫乞活也應難


我是呆菴呆道人　不識世間秋與春
兀兀癡癡只麼過　無榮無辱無疏親 或把精金和土賣　或收燕石藏為珍
笑倒傍觀靈利漢　讚亦不喜罵不嗔
有問呆菴何所作　閒看葫蘆懸壁角
當場拈起鈍鐵鍬　擬向虛空去穿鑿 門戶長年八字開　屋裏從來空索索
多被時流驀面欺　一生鹵莽都不覺
可怪呆人百不能　對人呆話還可憎
剛道夜深芻狗吠　大洋海底人挑燈 更有一般呆伎倆　兩耳卓朔頭鬅鬙
任你客僧逞機巧　東呼西喚渠不應


惺惺石上主人翁　一室高居太白峰 靖退只今非小節　知心未許石門聰


三世諸佛是何物　一大藏教是何語
直指單傳顯正宗　爛爛覺華生碓嘴
自古上賢猶不識　中下之流豈堪測 瞎摩醯鬼眼睛　大地山河墨漆黑
黑中有白光熈熈　敲空作響開愚癡
空拳紙上實性義　隱顯出沒超玄微
倒一說兮對一說　今古幾人能辨別 紛紛墮在光明中　大似獼猴探水月
偉哉作者何方來　江村古寺相徘徊
提金剛椎碎窠臼　用黑豆法驅英才
撒開兩手時一笑　照中之用用中照 北斗藏身豈偶然　南山下雨還同調
明朝話別歸魯松　鐵船打就成怱怱
隔山相喚解相應　管取倒行摩竭令


一句子　龍無龍
總拈却　稱長雄　灼然不墮言思中 單非隻　兩非二　老胡打失當門齒
妙彈無絃誰賞音　還我東山左邊底
最卓犖　端尋常　毫毛豈足爭短長 拶著三關應手破　海印湛湛涵秋光
跨三賢　超十哲　頂門別有通天穴
滿肚文章一字無　賊面似人人似賊


鳥窠吹布毛　侍者便悟去
天童親切句　不要重指注 十月天漸寒　早過西興渡
相望一千里　往復行大路 入室再參時　瞋拳須照顧


如來禪　祖師禪
文字禪　是何禪 一筆勾下　白日青天 笑殺湖南長老　大書楷字深鐫
不見毘耶居士　嘮嘮擊小彈偏
及乎被人問著　直得杜口無言 禪禪靈石書記　作麼流傳
竹月生寒籟　松風入夜絃 既善騎聲蓋色　何妨說妙談玄
潮音洞裏敲金鐙　太白峰頭駕鐵船


主人翁　惺惺著
潦倒瑞巖　自呼自諾 蛇吞鼈鼻口生烟　虎齩大虫頭戴角
會不會　知不知　大唐國裏無禪師
瓏巖主七十四　優曇鉢花第一枝 送君此去君知麼　莫把草鞋輕踏破
前頭更有最高峰　不獨飛猿嶺難過


三呼不觸當頭諱　三應寧將五位分
向上更無提掇處　到頭誰肯囫圇吞
春風揚廣山前草　白日長庚嶺上雲 蓋覆得來成直截　隰州無口謾云云


生也鐵面皮　死也鐵面皮 一椎百雜碎　白日遶鐵圍


自聞方外說天童　夢繞青山廿里松 珍重能吟老支遁　尋常結社勝廬峰
傳書度海朝憑鶴　擊鉢臨江夜擾龍
今日東風花院裏　解衣留偈得從容


一別天童二十年　京華一鉢只隨緣
三關泉石埋殘雪　九隴藤蘿鎖廢烟
巢鶴不聞新種樹　養蝸猶是舊成田 於今去作羣緇首　淨埽寒蕪整法筵


報告禪門老作家　須知火裏有蓮花 通身妙用頭頭顯　法法拈來果不差


此形非常友　如客來寄止 譬如歷峻坂　車敗而馬去
嗟君蘭蕙質　清芬竟瘞土 每讀杲堂詩　涕泣如盛雨
山花溢真定　怪石懸松塵
衣裓埽方　雲生香一縷


