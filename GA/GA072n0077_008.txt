中國佛寺史志彙刊數位版, No. 77 九華山志

不信西來禪味別　醍醐灌頂雪山中


留與山僧閒補衲　白雲裁作七銖衣


曙窗喚起遊人夢　猶有山房熟睡禪


是處海潮音不斷　人禽同說往西方


人間亦有戴盆者　甘露誰為灌頂門


如何焦卻婆婆餅　每對春風舌苦饒


參禪許挂羚羊角　莫遣金剛獻佛牙


歸來晚歲同元亮　卻掃何人伴敬通 賴有銅盆修石供　仇池玉色自璁瓏


自去自來人不知　黃昏唯對青山月


鄭重青萍休夜吼　風塵誰復辨支機


供億紛紛勞梵舍　送迎僕僕罷官衙 權將圖志當遊具　領略山光趣已奢


若有見聞者　悉發菩提心 盡此一報身　同生極樂國


金粟原來是佛糧　僧云移植自殊方 山禽未敢銜遺粒　香鉢先擎供法王


梧心浥露釀成淚　竹榦迎風迸作珠 為憫世人多漆睡　特留仙燭照昏衢


羅漢迢迢行道時　衣絛解下挂巖枝 生來不作同心結　一任柔絲拂地垂


仙掌搖風立翠巒　似迎毳翣下雲端 人間熱惱真難遣　纔到蒼巖沁骨寒


偶對叢條巧櫛成　動搖徐步寂無聲 仙花不識興亡事　豈學吳宮響屧行


石上生菖蒲　一寸十二節 仙人勸我食　令我頭青面如雪


邑侯元是九華神　遺我青蒲香可紉 為問當年勾漏令　丹砂幾許解分人


江南一嶽占青陽　多少神仙此地藏 聞說仙翁搗藥處　鳥聲依舊克丁當


名花偏妬鳥銜殘　多著金鈴樹底安 誰信山禽更解惜　聲聲啼切護春闌


青陽自古屬宣州　九華曾邀太白遊
一字名更醉草草　題詩不及敬亭好 謫仙去後劉郎來　看山巨眼公論開
尤物一見驚奇絕　敬亭不覺無山色 吾家山門天下奇　謫仙劉郎兩不知
青陽一官恣閒散　索圖先借九華看 白綾半臂世已無　縣官貢扇金模糊
年年遠向杭州買　金陵畫工價更倍 九重但知貢青陽　虛名要使九華當
廣文買扇自圖寫　不以官物飾文雅 虛聲附和耳食多　才薄將奈名山何 欲借劉郎詩題扇　恨君未識山門面
明朝揮扇入畫圖　看比山門山如何


我身如駏蛩　我行如羖 乘風復何能　甘作退飛鷁


清溪電轉失雲峯　夢裏猶驚翠掃空
五嶺莫愁千嶂外　九華今在一壺中 天池水落重重見　玉女窗虛處處通
念我仇池太孤絕　百金歸買碧玲瓏


有人夜半持山去　頓覺浮嵐暖翠空
試問安排華屋處　何如零落亂雲中 能囘趙璧人安在　已入南柯夢不通 賴有霜鐘難席捲　袖椎來聽響玲瓏


雖近曲江居古寺　故山終憶九華峯 春來老病厭迎送　翦卻牡丹栽野松


澗水潺潺聲不絕　溪壠茫茫野花發 自去自來人不知　歸時唯對空山月


