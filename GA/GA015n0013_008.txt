中國佛寺史志彙刊數位版, No. 13 七塔寺志

彌陀若現西方境　下品下生亦善哉


為報高明須著意　蓮池多種池中蓮


從此是非請莫辯　彌陀句句作章程


了覺浮生如幻夢　毋勞濟濟祝長庚


今得清癯除癖法　自慚乏報益徘徊


欲詢歲月蹉跎事　卅度青山綠樹叢


醒人迷夢　水月道場 慈運高足　剎海津梁 慷慨輸金　七塔發光 提倡教育　建立經房
救濟貧困　視民如傷 宏宣佛化　整頓僧綱 法音遠播　萬古流芳 十方欽敬　四眾稱揚
八秩冥壽　一瓣心香 瞻彼道景　佛壽無量


文字他年留掌故　曹溪分乳拓源閎


一醉上方懽喜甚　歸程何慮夜涼侵


此是東南吉祥地　零文墜獻得朝暉


千載東津風未歇　一航南海迹仍留 亂離何處棲心著　還問稀年老比丘


翰墨姻緣千古事　文星常護老人星


東津覺岸猶堪識　七塔斜陽立古紅


選佛場中添鶴算　東津七塔共崔嵬


慈悲即是長生術　何必銅盆露一杯


相隨一劍凌空去　冲向句東萬里煙


檐前鳥雀常相聚　為聽真言繞法筵


鴻雪偶同香積飯　清言便覺俗塵超


報恩修志時當至　靜聽雲間響木魚


此身寂寞無人我　方外聯吟亦快哉


聞覺花香知佛近　行成路轉悟峯回 待觀八萬四千竅　豁放光明大矣哉


語默法門真不二　報恩禪坐歎奇哉


欲為靈山搜史實　追隨愧我力難任


物外欣同香積飯　荒涼墜緒孰能任


今日報恩開巨冶　煅凡煉聖振禪綱


喜聞法座雷音震　勝會靈山儼未終


撕打任他菩薩鬧　搬柴担水自年年


今人尚作古人事　一喝猶餘三日聾


梵宇莊嚴欽哲匠光緒年間慈祖重興　修詞垂範記羣公今年溥常和尚等發起創成志書 剎竿南北遙相望　無限興亡感慨中


有人問我西來意　雲在青山月在天


願公光大　永傳衣缽


重陽後一日　結伴此登臨 萬壑白雲滿　千山紅葉深 寒潮明遠浦　疏磬散空林 憑眺斜陽裏　茫茫愁古今


太白峯前聽法回　寒梅二十度花開 何時七塔橋邊寺　重禮明州布袋來


憶昔天台訪赤城　與師芒屨踏雲行 何堪一返衡山錫　草木蒼黃十二更以上三首見《八指頭陀詩集》


芒鞋竹杖歸來日　山色泉聲悵別時 但願人天更推出　長庚依舊侍吾師


春風吹雨日凄凄　風雨懷師欲寄題 遙憶青青江岸上用白句　幽齋新築與雲齊時師重修萬善寺


陳摶本是地行仙　小謫人間七十年 忽聽秋風動歸思　騎龍飛上太華巔


苔芩誼重最難忘　倚著斜陽欲斷腸 曾記黃梅細雨節　為余親到白雲鄉


尚有行蹤在綠苔　一回相見一回哀 茅堂晝靜松風起　猶似先生杖履來以上五首見《嚼梅唫藳》


一別明州歲屢更　湘雲海月若為情 思君直到無聊處　醯利摩訶唱幾聲此為《八指頭陀集》外稿


高賢為我慶長庚　誰識長庚此日生 還望吾翁臻福壽　法門永永作干城


靜意焚香拜地藏　為先考妣託生方 少時課讀功堪竣　行超尊前晉玉觴


多生輪跡苦娑婆　何必區區廢蓼莪 能把此身歸淨土　蓮胎九品壽彌陀


原夫生滅本虛空　法性真如體自同 怎奈幻人多說幻　夢中猶唱大江東


西來誰信渡江難　波浪蕭蕭一葦寒 面壁十年緣底事　這回丟掉破蒲團


妙圓通體超諸礙　量等虛空含法界 盡十方空一普門　塵塵大悲觀自在


縱橫筆陣向稱雄　曾掃千軍立大功 多少披堅執銳士　未傳不律不能通


懷才抱異雖堪誇　恃在中書會一家 莫笑毛錐無用處　古人尚有夢生花


養得才高道亦高　文情吐馥在揮毫 此時若遇知音賞　能使將軍解佩刀


偶傍深山買樹栽　栽成香味勝於梅 欲知何處名茶採　但見雲迷百尺臺


多情惠我莫能酬　洗盞深嘗憶蜀州 道是麥顆為上品　詩人趁此話風流


古剎謫居數十秋　為傳衣缽且勾留 年來只恐塵氛染　佛國急歸不掉頭


屈指歸真已十年　水光月色兩悠然 一篇貝葉千聲佛　留與名山弟子傳


人世滄桑幾度更　依稀江左梵鐘聲 茫茫苦海橫流急　願化慈航度眾生


愧我輪迴墮劫灰　神州莽莽等閑來 平生未遂從遊願　聊向圓靈獻壽盃


法師參玄奧　了了明真義 出家永豐菴　拄錫報恩寺 吾齋近咫尺　麈座常隨侍 冀晉川皖湘　雲遊無不至
涉江復渡河　五嶽橫胸次 蘇浙佳山水　更與通寤寐 光氣被四表　出言有清致
淵淵魏晉文　朗朗蘇趙字 所篤在道行　凡此皆餘事 圓寂忽十年　遺物惟經笥
我苦攖世網　精靈倘啟示


古剎往經過　高僧舊識多 三江流渫　七塔影嵯峨 衣缽傳薪火　聲聞出薛蘿 檀煙浮寶座　說法未蹉跎


阿師本湘人　湘水琉璃碧 攜筇上衡山　孤雲曳雙屐 靜觀水簾洞　去住了無迹 聞昔初發願　春秋二十七
一聲阿彌陀　劫消八十億 金陵去毗盧　滇藏賴籌劃 窅瑯嶼　衣上波痕白
弘法來四明　駐錫到七塔 華嚴極微妙　寶如連城璧 九會說四分　奧窔盡宣斁
善我參法喜　招我飯香積 大年登古稀　講座笑譚劇 形獅行可師　諦公贊不易諦閑上人曾作〈溥常法師玉照贊〉，云其形如獅，其行可師。
法門比龍象　白毫光四射 峨峨吉祥光　玄相慰虛寂


塵塵剎剎現圓通　不見魚龍護梵宮 虛費草鞋錢可惜　海南了不異江東寺舊名補陀，虔禮觀世音，亦如南海諸剎。


性海心光處處融　宗風能暢辯能雄 千門萬戶從渠指　都在重重帝網中師通《華嚴》，常以十玄六相課門徒，博辯宏通，在南北法筵中當為希有事也。


水有源頭蓮有根　砂盆無底養兒孫 分來滴滴曹溪乳　始信僧家解報恩師方創宗譜寺，內設報恩佛學院，即師所主持。


滄海橫流辨道難　棲心何處覓心安寺舊名棲心 勞師拈出金剛眼　重向毫端豎剎竿時有創修寺志之議


南朝多少名藍盡　塔影頺然恐未知 劫罅光陰原彈指　一千年後我題詩唐大中十二年，分寧令任景求始捨宅為寺，至是千七十年矣。


緜密人天消息通　誰能捨宅矗禪宮 佛光照徹三千界　讚歎何須吾道東


偶攜二客證圓融　參到華嚴大乘雄 一寸心波光弈弈　真如便出客塵中


七塔峨峨石作根　傳燈都是佛兒孫 緜延一脈源流遠　中興從渠說報恩


傳記荒疎考證難　鉤沈搜逸意初安 一編草創叢林志　邁進當如百尺竿


壁間五百阿羅漢　刻自沅湘寶可知 文字馨香緣法在　摩挲唐碣共題詩


法法圓融無不通　真風扇動飯王宮 趙州草履錢虛費君今應迹趙氏，或者古佛再來。　讖記大乘讓震東


華嚴法界盡圓融　參透觀音道更雄明朝普陀觀音移此，名補陀寺。 深入一門能澈底　塵塵剎剎在其中


學佛原來重信根　門庭設施見兒孫 大王餚膳充禪悅　檀護皈依報四恩


大海浮漚休話難　身心看破定知安 天龍一指深深意　重進直超百尺竿


伽藍興替莫奔馳　業感眾生亦自知 文字因緣時節至　請君才筆賦新詩本寺志乘正在集議起草


四望清流與海通　黃金為闕玉為宮 當年縱被紅羊劫　塔影依然夕照東


手注華嚴一貫融　精神矍鑠道方隆 此生悟到前身事　舍利應留石鼓中寺中有唐代石塔一，形如石鼓，旁列款識，云是補陀寺前身。師既重新佛殿，築龕奉塔，參拜甚勤。舍利事詳〈心鏡禪師傳〉。


枝枝葉葉護靈根　輸與幽禽長子孫 共託佛門沾雨露　誰言花木未知恩


自笑芸芸覺世難　心無罣礙尚清安 何當脫去三千劫　妙諦潛參百尺竿


永嘉居士明州客　待詔風流舉世知 佳句爭傳齊唱和　紗籠應護紀遊詩


胸中超豁參寥子　頰上蒼髯蘇長公 莫怪老來忘歲月　壁間禪杖已如龍意有未盡，附呈一首。


行樹明霞處處通　樓臺七寶梵王宮 悠悠千載莊嚴地　依舊崔巍浙水東


一顆心光萬炬融　玅蓮舌壓百夫雄 翛然省識闍黎面　宛在毗盧莊海中師能《華嚴》玄旨，其詮釋精到處，一時奉為圭臬。


漫計仲尼真弟子　達摩畢竟有兒孫昔饒德操祝髮後贈人詩，有要做仲尼真弟子，須參達摩的兒孫句。 報恩七塔分明在　我媿平生未報恩


我道支持事卻難　更誰盜次覓心安寺之初祖心鏡奐禪師，當剡寇肆掠，祖安坐入定不為動，盜因驚悸而退，嗣寺更名為棲心。
相看一點傳薪火　又仗阿難豎剎竿師近方纂修寺志


前世德雲今我是　為言來去渺難知 山僧定罷還長嘯　笑指東坡壁上詩百辛夙耽禪悅，而牢愁綺思又往往託諸吟咏，膾炙人口，不啻今之東坡。


聖境無門道可通　行來處處琉璃宮 樓臺百八鐘聲裏　七佛道場彼岸東


一念精明萬法融　惺惺寂寂觀心雄 三千妙境宛然具　生佛同居空假中


色身虛幻死生根　無量劫來作子孫 骨肉皮毛徧世界　教人何處報親恩


下手工夫誠所難　時長月久易心安 西風掃盡秋雲影　慧日高懸百尺竿


心燈到處任人續　祖意從來非我知 秋水長天明月夜　不勝千遍讀君詩


道場花雨散繽紛　歷劫如何報佛恩 杯渡錫飛知有自　海南一脈溯根源


塔影玲瓏涌寺門　眼前突兀現崐崙 開山古蹟分明在　始信靈光魯殿尊


遠公入座留高躅　文暢能文豁智門 緇素品流原一氣　因緣如是夢堪溫


丈室留賓茗椀溫　筍蔬餘味齒齦存 南衡法席蓮花社　定作華嚴會上論


眼明初見唐朝寺　欲下南詢拜未能寺為初唐古剎，舊名補陀，主僧溥常長老精究《華嚴》，玄相重重，愧未能津逮也。 公案從頭翻一宿長老因詢里居，因及永嘉真覺禪師化迹　毗盧彈指擁千層溥公曾主金陵毗盧寺
深憂錯鑄微塵劫　法喜真傳無盡燈寺有法喜社
辛苦閉門分佛火　胸中海嶽尚稜嶒寥士所居與寺隣，修志之議，君倡之最力。


朱霞一片飛天半　禪悅調和香積廚 畢竟元龍有豪氣　拓開丈室灌醍醐


交游方外見真吾　敢說參禪學大蘇 最是雲居元長老　詩壇相與共馳驅


般若有三文字一　從知翰墨梵華俱 莊嚴古剎千秋史　結集因緣熟也無


金相巍巍丈六軀　現千手眼繞瓔珠 心殷皈命身膜拜　恍入天南示跡圖


弈葉相承迅似駒　梵宮依舊列康衢 慢云數典先忘祖　靈塔巍然峙德隅


蜩螗世事付嘻吁　逃墨逃儒作佛徒 學到空王空色相　自他化度兩無虞


雲開七十二芙蓉　誰曳昌黎去後筇韓昌黎有至衡山晦冥默禱開雲故事 萬古南天擎一柱　祝融峯上更無峯


九華四萬三千歲　不遇長庚有若無 自錫佳名成勝境　白雲無際湧浮屠


九十九峯青未了　考工曾記駐池陽 白綾半臂今何在　日對煙鬟作澹粧往歲在池州辦鑛，日對九華山。


奇秀當年驚夢得　良知於此發陽明 高僧大哲遺蹤在　一杵鐘聲度化城寺名


大冶紅爐是日開　聖凡煅煉脫塵埃 棲心寺額明今古　選佛場中識去來
禪定幽深梭路細　智光澄照夜船回
木樨花放聞香曉　梅子阿誰話熟哉


三生石畔認前緣　一別光陰已六年庚午秋，自老曾至文溪淨圓寺，為定華書記封關。 此後相逢不相識　方袍大袖頂圓圓近聞自老已圓寂矣，因作此詩弔之。


木魚聲徹五更天　踏遍江東破曉烟 六十年前七塔寺　周婆護法最心堅江東迎春衖內，周文學之母，每夜五更，沿路敲木魚，為七塔寺募緣。


母賢子孝更難為　風雨雞聲持傘隨周母敲木魚，其子持傘，隨後護之。 十八伽藍添一個伽藍神計十八位，今七塔寺當再添一位周婆。　還祈秉筆記芳規憶余十四五歲，在江東親戚家，每至五夜，親聞周婆敲木魚聲。又曾至周宅取外科藥，適其隣人大爭鬧，而周文學呵呵大笑勸解之，此吾所目睹者。里人皆嘖嘖稱贊其賢孝，因其籍隸丐戶，無人為之呈請旌表。


御溝來登勝妙堂　法音朗朗闡蕭梁 永熙散亂前聞佚　誰為伽藍記洛陽


普同七級舊嵯峨　一炬宏袾椎也無 高杞不來常顯死　帑金五百費支梧


文字不遭秦火劫　昆明倘有未寒灰 天人一切皆歡喜　曾侍玉皇香案來


甬江之東有古寺　心鏡大師所創置 師從生時稟慧智　早歲出家抱大志 道曠佛門隆師事　朝嶽受戒三摩地
母念其遠常含淚　一目喪明疾難治 及師歸省來奉侍　瞽而復明若天使
誰謂人倫佛門棄　哀毀廬墓孝思至 院側妖神肆無忌　煽惑漁人任橫恣
師傳誡諭至再四　患絕湖中無他異 身詣五洩受秘記　千秋道統馬祖嗣
節度楊公為疆吏　請師歸林者數次 建築精舍雲房備 任公捨宅推高誼　預兆異僧將遠蒞
異日迎師詢所自　果與預兆無異致 剡寇率眾二千騎　執兵晝入漫嘗試
師惟冥心參禪義　眾皆悸懾共退避 遠從神龍感異類　威鎮毒蟒澤廣被
天童山僧前生示　長壽宮中證果位 異香滿室天花墜　荼毘山下獲舍利 舍利若干顯聖瑞　白光上貫兼紅翠
弟子述狀請法謚　申奏九重沐恩賜 由是靈蹟傳奇異　香烟繁盛從此始
自唐迄今宏佈施　歷代勅封章纍纍 溥常上人承師意　託鉢補陀高蹤寄
德行高超工文字　創輯寺志求精緻 囑予姪孫書下賁　予也不文深自愧
足不能至心倍企　謹書尺幅相餽貽


崇壽橋中意自閑　兩邊塔湧列仙班 河溝彈指成街道　獨對華嚴解笑顏對面街名華嚴弄，余於此寺講是經三年。


橋名本與寺名同　寺改橋平萬劫空 惟有金剛身不壞　滄桑都在剎那中


崇壽橋名莫等閒宋大中祥符元年賜寺額曰崇壽　兩邊七塔列成班 而今河塞關新政　梵宇猶存也改顏今名七塔報恩寺


報恩七塔滿三年　楖橫擔去欲前 仰效高庵成古範安置退居，公推起艸，載萬年部。　山非我有且爭先庾山退居寮，我先去住。


江東七塔呼聲高　寺宇巍峨獨笑敖 三聖裝金開勝會　那時退隱謝同袍十一月初八日，開光圓滿日退位，十七佛誕日，新方丈接事。


叢林興學說都難　經過八年出院刊 休話僧材容易得　自從主辦亦心寒


追尋始祖是宗門　廿四年冬復本原 古寺棲心開大冶　典型了了至今存


慈老冥言不速來余在七塔寺夢見慈老人二次，另行寫出。　自號夢忍愧通材 萬年規約今成立　宗譜志乘也已該


傳戒未思震浙東十三年冬，新戒六百有奇，及僧俗護法一千二三百多。　可憐病苦始終窮 陳君有意難如願余與陳磬裁君擬修如意寮，未果。　儲款希期重德充開光餘款存庫房，候新方丈發心。


住持佛事站人頭　嗔喜交加任去留 秉著良心何所畏　吟風嘯月共悠悠


振衣臨絕頂　四顧落羣峯 親歷雲間境　誰探物外踪 詩情生遠黛　禪意入孤松 湛湛靈源水　千年有臥龍


參禪直下達根源　聖解凡情兩不存 大道休從心外覓　湛然寂照便歸元


返照心源萬境空　冷湫湫地起清風 忽然摸著娘生鼻　一竅通時竅竅通


用心切忌妄追求　老實單提死話頭 任運施為皆這個　騎牛何必去尋牛


山窮水盡轉身來　迫得金剛正眼開 始識到家無一事　涅槃生死絕安排


萬象森羅本一心　分明直截報知音 堂堂露出真消息　春滿人間花滿林


綠樹陰濃夏日長　薰風殿閣起微涼 荷香撲鼻靈光耀　大道分明不掩藏


梧桐葉落始知秋　佛法休拋世法求 消息不須旁處覓　直於落處究根由


梅影橫窗夜氣清　輕風入戶暗香生 一簾月色當空淨　靜裏天機見物情


古剎開山溯唐代　鄞志東津禪院在 經歷五季并四朝　計年於今千百載 開山師來自天童　徙龍鎮蟒顯神通
禪定晏坐折狂寇　寺改棲心旌德功 大中祥符紀元首　敕書賜額曰崇壽
自宋迄明沿革紛　古蹟猶堪尋其舊 永樂宣德迄康熙　大興建築整風規
寺前矗立浮圖七　七塔之名始此時 不幸阨運起洪楊　寇如蜩螗如沸羹
佛舍莊嚴遭洗劫　劫後空餘瓦礫場 善男信女重正始　周氏檀越賢母子 募建寶殿與山門　報功崇德配以祀
天使寶剎創中興　慈運慧祖繼傳燈 海單安眾拓常住　貝葉經繙三百僧
宏願經營大締造　寺前七塔復完好 房廊殿宇次第新　三十餘年工程浩
叢林選賢廣法系　四十八人傳臨濟 緒統源流譜未成　慧祖大耋旋西逝
溥常上人繼法席　正本清源負其責 宏化分燈各留名　祖庭寶守連城璧
法船大願及吾兒　方便慈悲頌父師 不計工拙抒崖略　珍重長留紀念辭


夫夷水自越城來　武緯文經產異才 咸同之際何雄哉 道人有道別有懷　少薄軒冕超塵埃
誓聞大法親如來　四明奇峯繞四圍 佛光充滿音如雷　道人東來應化機
看經廿載功巍巍　樓閣絕出蘭江隈 往來衲侶歡聲恢　猗歟七塔精藍魁 祖席賡續需良材　惟公天眷人所推
西來大法今式微　要憑龍象大力回 願公一展平生懷　高提祖印登春台


僧侶孰風流　指南第一儔 看經皈佛法　七塔繼前修 雨霽雲藏缽　天清月滿樓 莫論談禪意　鳥雀亦幽幽


釋氏知儒者　於今得指南 談玄心自寂　習靜味能覃 貝葉晨霜秀　曇華宿露涵 鐘聲與梵語　隨意入雲龕


體魄誰無念　指南獨忘身 菩提成善果　彌勒證前因 放唾天花落　揮風野草春 眾生望彼岸　急待渡迷津


誰氏知途徑　沙門有指南 白雲垓下駐　明月塔尖含 清淨塵根六　皈依摩地三 八功池裏水　應與眾同甘


寶座高懸待若人　栴檀香透紫衣新 登台一喝雲來集　花雨霏霏大地春


院長來　歌棫樸　得人有慶馨香祝 歌棫樸　院長來　莘莘學子心懷開 學子寒　院長煦
學子飢　院長哺 學子迷　院長導之 楩楠杞梓一一親鋤栽　鬱為他年棟樑材 恢宏大法徧九垓　千秋祖席甬之涯　繼茲席者需雄才
院長出世緇門魁　峨峨七塔生光輝
豈獨學子歡如雷　竚看法雨灑作潮聲豗


福地明州　心鏡禪師　始飛錫來 仍慈雲古剎　東津寶蓋　香煙大士　南海蓮臺 赤水灰飛　丹山石老　雲梵年年海宇開
領乾淨棲心精舍　不染塵埃 崔巍七寶安排　歷唐宋明清跡未衰
喜千年數典　時多聖蹟　一燈傳道　代有人才 臨濟正宗　天童分派　百八鐘聲甬水涯
長僧眾往來雲水　太白天台


