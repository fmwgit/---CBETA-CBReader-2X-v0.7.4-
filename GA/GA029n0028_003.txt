中國佛寺史志彙刊數位版, No. 28 龍興祥符戒壇寺志

千樹紅桃百壺酒　與君漫飲話長生


欲訪不知處　妙與天地樞


從來不受人纏縛　嬴得芳名萬古香


真玄之又玄　實聞所未聞


道人術長生　髯修髮如漆


道人默爾息　靜日閉松關


釣餌不來香跡隱　此心無復望成龍


莫謂金鱗小　能作三日霖


何煩申法師　御風游月窟


月不分今古　空庭秋氣澄


紅牆紺宇間　榮光先照耀


往來高閣上　仙子多於麻


半夜雨聲渾似洗　一篙新漲欲平橋


流出真丹液　蓬蓬生遠春


道人相契談玄久　不覺虛簷墮夕陰


世上三千年　一度斜陽紅


天風吹下金千斛　人醉虛壇月影中


桂子落如雨　天香雲外多


瞬息三千年　蟠桃作供養


自笑非劉郎　重來無一株


一卷老子書　靜領無為趣 抽簪扣雲關　只恐雲攔住


汗腳一尺三　不屨亦不襪 衝口寓元機　泉流而風發


別卻緱山歲月長　琳宮樹色更蒼蒼
曉依樹葉煙籠玉　夜啄空庭月影霜 引呪每思銀甕水　聽經還履石壇香
天風吹醒烟霞夢　飛伴山遊覽八荒


石闌環方池　波影浮碧玉 物理悟悠然　鱗鱗三十六


虛亭幽敞夜漫漫　璧月流輝照石壇
影浸羽衣銀兔溼　光浮玉宇露華寒 鉤簾屢入杯中吸　掬水還從掌上乾
幾度晚天風細細　置身疑在五雲端


仙閣平明啟曙扉　九天霞彩遠稀微
千章捧日花間見　五色文成鳥外飛 爛漫繡紋浮錦障　鬱蔥佳氣晃朝衣
道人已得長生術　食盡精華養素機


長虹吸春水　門前緣無垢 倦眼讀南華　潄齒禮北斗


瑤草接琪花　春長不知老 背手看西山　夕陽無限好


天香落瑤臺　仙風澹秋味 所寶惟不貪　卻識金銀氣


東風吹暖報春華　玄圃新開滿樹花
平漲錦雲迷鶴氅　亂飄紅雨點丹砂 當年緱嶺應同品　比地元都足並誇
片片盡隨流水去　行人疑是武陵家


