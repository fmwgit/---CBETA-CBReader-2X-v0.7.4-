中國佛寺史志彙刊數位版, No. 36 破山興福寺志

翠滴添衣重　雲深染屨鮮 何年山脊斷　飛去玉蜿蜒


門影摇青松　曾廻貴侯車 猶遺數層塔　岌岌凌飛霞


珠影雖青黃　月輪猶圓闕 危石揚寒泉　至今伴清絕


窮獸雖覆車　危雀亦投懷 况我見已忘　而彼猶其儕


結隱非此峯　獲藏亦珍一作真寳 秋來月正圓　獨炤松一作僧已老


示現三界前　何勞問丹青 坐斷龍鬬山　寳月孤亭亭


貫珠煩蟻度　編貝倩誰經 瑶草随山盡　來尋千歲苓


脫巾斜倚繩床坐　風送水聲來耳邊


茁茁霜髭百歲身　慣持清苦發慈仁 不因解脫於莬厄　一箭那能悟獵人


檻外琅玕山外山　三峯橫碧有無間 塵埃莫便市廛去　斜日秋風更倚闌


湘南夜永風露清　明月耿耿波益平 嬋娟有人步羅韈　瓊璫玉珮雙娉婷
可憐玉骨埋藏久　腸斷人間無復有
豈知化作蘭若蓮　宿契未忘猶並首 想應快意洗塵縁　不向謝池爭取妍
玻璃盤中淨玉頰　一心稽首西方僊
請君以圖獻天子　當與嘉禾並周史 毋令寂寞墮空山　泣月悲雲清夜殘


