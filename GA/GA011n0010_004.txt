中國佛寺史志彙刊數位版, No. 10 明州阿育王山志(第1卷-第8卷)

向者美女色　今將何所在 生死極可捨　愚人而貪著
係心緣彼處　今當脫鏁木 令度三有苦　畢竟不復生
如是勤方便　專精修佛法 斷除一切結　得成阿羅漢


我身及王子　亦復悉捨與


樹增於茂盛　柯條葉柔輭


突然一喝雙耳聾　那吒眼開黃蘗面


見隨根緣異　神光本自然 我願世間人　各具大智識
見聞此光者　咸生敬信心 無負我佛恩　乗光生極樂


我不恐畏死　志願求解脫
所求不成果　是故我啼泣 人身極難得　出家亦復然
遇釋師子王　自今不重覩


我心得解脫　無明大黑闇
斷除諸有葢　以殺煩賊 慧日今已出　鑒察心意識
明了見生死　今者愍人時 隨順諸聖法　我今此身骸
任爾之所為　無復有恡惜


王見是比丘　身昇在虚空
心懷大歡喜　合掌觀彼聖 我今有所白　意中所不解
形體無異人　神通未曾有
為我分別說　修習何等法 令汝得清淨　為我廣敷演
令得勝妙法　我了法相已 為汝作弟子　畢竟無有悔


汝等護我心　何假虚妄語
我今坐王位　不復得自在 阿摩勒半果　今在於我手
此即是我物　於是得自在 嗚呼尊富貴　可猒可棄捨
先領閻浮提　今一旦貧至 如恒河駛流　一逝而不反
富貴亦復然　逝者不復還


睿業澄暉　祐因淨 七寳來投　千子威併
十善御宇　四洲歸正 無思不愜　有意斯盛
秉式康衢　昆蟲養性 八萬增壽　四八灮瑩 鬼神翊衛　不言而令
樂哉至矣　輪王顯聖


巍巍仁皇　體合自然
神矅得道　非有師傳 維道人璉　逍遙自在
禪律並行　不相留礙 於穆頌詩　我記其文 惟佛與佛　乃識其真
咨爾東南　山君海王 時節來朝　以謹其藏


心外無泉　泉外無心 是心即泉　是泉即心


心在妙喜　泉是育王 云何不察　合而為一


妙喜未來　泉在何
妙喜來止　泉即發生 心非泉乎　泉非心乎


謂泉即心　謂心即泉 無垢居士　作一丳穿 有出有入　有正有偏
居士恁麼　妙喜不然 徐六擔板　各見一邊
泉即是泉　難喚作心 心即是心　決定非泉 是義不正　亦復不偏
泉乎心乎　亦非棄捐 擬議思量　十萬八千


佛之真身　徧一切 非滅而滅　非住而住
金缾玉塔　八萬四千 茲惟其一　留鎮人間 粵自先朝　逮今聖世
星軺絡繹　香為佛事 櫝有金貝　篚有繒
有以多儀　用慶德馨 因果不昧　財法交施 受用見聞　同增福慧
大恩莫報　君賜未彰 荷負有人　不敢怠遑
乃擇嘉辰　開寳樓閣 熾然建立　無作而作
華旛珠網　像坐中嚴 龍光不賁　人天具瞻 三輪既空　莫非實相
知報佛恩　則為報上 史臣作頌　來者是徵
於萬斯年　彌謹其承


巍巍大雄　攝受有情 持紅日輪　中天而行 照燭大千　洞見毫髪
靡物不昭　無幽弗逹 靈明入滅　有不滅存
五色神變　萃斯骨身 無憂之王　摧碎七寳
造塔收之　萬物旋繞 誰放指端　白毫相光 藥叉奔逐　隨光瘞藏
支那之國　海東之域 鐘聲發祥　塔乃湧出
上自帝王　下達民氓 歷代崇之　精白一誠
惟其所在　天龍訶衛 有感則通　靈光顯瑞 神燈暈紅　烈火隕空
或射九天　明如白虹 千目環覩　如佛出世
攀引莫能　繼之以淚 依之主之　代有偉人 蓮花座　說法如雲
四方駿奔　孰非龍象 一喝之餘　凢情俱喪
聲應氣求　霧滃雲蒸 千有餘歲　無廢不興
有大導師　來接遐軌 佛智之孫　廣智之子 長眉廣顙　大類慈恩
其徒翼之　各展度門 涌殿飛樓　聳起無際
化海為田　有禾穟穟 像教陵夷　嘅其永嘆
淛河西東　似斯貫難 法王能仁　覆燾無外 佛子體佛　引之弗替
昔人有言　難逢者時 優曇之現　四種來依
疇無舍利　中含法界 亦有樓閣　不涉成壞 色非青黃　其光焞焞
不假彈指　諸門洞開 慧達荷擔　直入無礙
手擎摩尼　於法自在 玉几之山　其青無瑕
灋雷常鳴　諸天散花 敢告來者　以纘以述 功烈巍然　與山無極


神理至妙　恍惚難定測
及其應感　洞然大明白 自少落塵網　未解空色
閑居復多病　梵筴頗翻譯 見自性　稍稍希定力
在迷乃多諍　有悟原無得 起念欲歸依　靈通已先識
嘉告入僧夢　卦兆呈周易。
豈伊檀施故　正以清淨宅 置彼舍利竒　樂此大圓寂
稽首離欲尊　永言辭執逆


