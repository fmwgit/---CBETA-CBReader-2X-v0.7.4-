中國佛寺史志彙刊數位版, No. 25 雲居聖水寺志

埋軀只見空遺塚　何處將身示後人 惟有吾師金骨在　曾經百鍊色尚新


隨順世間無罣礙　涅槃生死等空花


一聲霹靂頂門開　喚起從前自家底


半枯半活幾箇擫蓓蕾　欲開未開數點寒香苞 縱使畫工奇妙也縮手　我愛清香故把新詩嘲


佇看憑闌人獨醒　又添公案入禪關


老僧自有安閒法　八苦交煎總不妨


燒田種寒粟　斸地栽胡麻 雲根撥筍　澗底尋茶 糞土深埋魁芋種　砂瓶爛煮黃菁芽
人謂隱者閒不足　何故山翁事驅逐 山翁笑指溪上花　庭前竹　春風幾度更新綠 香巖不作靈雲死　徒有是非喧兩耳
爭似儂家百不知　從教少室分皮髓


秋山木落猿晝嗁　行人眼底流鮮血


觸破珊瑚枝上月　至今千古暗昏昏


奪將拄杖劈頭揮　一齊趁入龍華會 黑拄杖　橫挑布袋轉頭忘 率陀天　茫茫不顧肩頭重　猶要逢人乞一錢


萬里海門攔不住　遠遺清影過遼陽 我只喚作三百年　浸漬不朽底 陳爛葛藤椿　試將此語傳諸方


陁地神通手　堪與毘耶把臂行


將來剖破成雙器　半贈顏囘半許由


老僧笑指松頭月　松月何妨一處供


不墮兩頭　如何付囑 常憶開沙十萬家　錦團團兮華簇簇


從來伎倆只有斯　一字如何可加讚


匡牀坐看北庭花　春風處處成狼藉


公事之餘喜坐禪　未嘗將脇到牀眠 雖然現出宰官相　長老之名四海傳


學道須是鐵漢　著手心頭便判 直趨無上菩提　一切是非莫管


日用事無別　惟准我自偶
諧頭頭非取　舍處處沒張 乖朱紫誰為　號邱山絕頂 埃神通及妙　用運水與搬柴


幻住菴中藏幻質　諸幻因緣皆幻入 幻衣幻食資幻命　幻覺幻禪消幻識 六窗含裹幻法界　幻有幻空依幻立
幻住主人行復坐　靜看幻花生幻果 放還收　控勒幻繩騎幻牛 時或住　八萬幻塵俱捏聚
時或眠　一覺幻夢居四禪 有時動　幻海波翻幻山聳 有時靜　幻化光中消幻影 可中時有幻菩薩　來扣幻人詢幻法
我幻汝幻幻無端　幻生幻死幻涅槃 淨名室內龜毛拂　龍女掌中泥彈丸
更有一則幻公案　幻證幻脩須了辦 莫言了辦幻云無　只此無無名亦幻 學人未達真幻輪　動轍身心自相反
幻心瞥爾生幻魔　幻翳忽然遮幻眼 陽燄空華乾闥城　天堂地獄菩提名 有問此幻從何起　雲月溪山自相委
要見菴中幻主人　認著依前還不是


寒巖一夜風雷惡　獅子迸斷黃金索
驊驑萬里追不囘　聲沈宇宙空山嶽 今君去去持此音　十八灘頭探麟角 君不見馬師一口吸西江　波騰浪沸烟茫茫
又不見集雲峰下四藤條　雨洗風磨恨未消 生耶死耶俱不道　鐵壁銀山齊靠倒
有問禪　血染溪花春正妍　有問道　兩岸夕陽帶荒草 千差萬別任縱橫　瞥轉一機何處討 玄沙白紙脫或舉　似時更須莫謗西峰好


三拳於大愚肋下　將虎須於黃櫱面前 肆一喝如雷砰霆震　搖寸舌似電激雲奔 掣風顛漢世希有　普天帀地皆兒孫


幻人無此相　此相非幻人 若喚作中峰　鏡面添挨塵 墨痕灑袈裟　筆花點精神 展向掛空壁　日日生陽春


我不是渠　渠不是我 物外變通　目前包裹 閒雲居此幻住身　狹路相逢來合火 咄咄咄　我我我 是甚麼一天星月影團團　萬疊湖山青朵朵


咄哉此僧有甚巴鼻　大坐胡牀全無義味 談禪禪不曾參　論道道非所契 以茫茫業識當參學眼睛　以擾擾幻緣為平生住計
有時橫孤舟於青莎白水之上　笑船子便棄渾身 有時撥魁芋於寒灰冷火之中　笑懶瓚不收殘涕
千手大悲推不向前　八臂那吒捺不入地 盡指南閻浮提　喚作西來祖意
只如斯鹵莽為人　如何做得他徐十三郎之後裔


臨濟正宗　有楊岐會 化四十年　叢林精彩
唯端精神　辯博無礙 克肖其家　溈仰猶在 後出舒勤　骨面氣概 始自太平　遂遊智海 如法中龍　遊戲三昧
璵也其後　斫額前輩 要識當年栗棘蓬　白藕火中香不改


公之少也　鹿鳴於鄉兮　文業其昌
垂爾墨綬兮　挂爾銅章 公之晚也　社游西湖兮　矢歌其光
煙霞痼癖兮　泉石徜徉 公之歿也　予題其墓兮　呼為地下郎
千斯秋萬斯兮　猿與鶴其鬱相望


