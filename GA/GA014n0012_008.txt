中國佛寺史志彙刊數位版, No. 12 天童寺志(第5卷-第10卷)

輕風瀹雪歸蘭汜　細雨涵春入草亭 但見此身强健在　江山相對眼還青


寥莫南山下　茶烟出樹林


總若口能吞萬象　虛空嚼出一團查


當年金壁誰將去　今日天龍合送還 老我恰如窺豹者　管中誰復見斑斑


巢鶴不聞新種樹　養蝸猶是舊成田 于今去作羣緇首　淨埽寒蕪整法筵


山光夜靜收青黛　海氣朝來結蜃樓 强半禪房乾沒去　諸公何以續前修


幽栖吾亦卜　休笑溷人間


把住虛空當撲碎　放行輪劫未為長 堪嗟苦海無邊際　任爾縱橫倒駕航


山色雨過添晚翠　溪光霞映接朝紅 乾坤許我林間老　不逐風塵西復東


手把芒繩無少緩　牧童終日自忘疲


月透白雲雲影白　白雲明月任西東


碧溪洗鉢雲千衲　鼎剎鳩工草一莖 泥水為人真个徹　大張爐鞴鑄無生


道大津梁隨地湧　身輕杖鉢領雲飛 入山更定南宗後　又報丹書下翠微


花深夢蠟青蘿屐　病起涼生綠雨船 坐識諸方龍象集　法幢親豎至尊前


拂衣他日隨蓮社　閒傍荷臺問鹿車


一乘聞法超禪果　三殿承輝接御牀 歸計未成心已滅　自持鐘梵禮空王


狂象毒龍無那老　因君渾欲解朝簪


信宿未能行　聊復陳肝膈 相依二十年　服道矢無斁 今子適千里　迢迢間晨夕
所幸同風人　心期猶未隔 園蔬列盤餐　流潦橫阡陌 引領望江南　夢中尋太白


不離兜率先傳法　漫向王宮共問禪 已得無生超億劫　何須大藥證金仙


德備乾坤隨可化　道沖宇宙出名藍 自慙無力報先德　權把木义作指南


題詩憑海客　如面話家常


舊榜忽歸紺殿麗　星官重認寶幢尊 非關明府能還璧　零落延津欲斷魂


磨洗瘞銘出　重新發殿光 鑑湖騰寶氣　空相射虛廊 明府千秋譔　同人共表章


珠宮銀榜千燈照　寶剎花龕隻字香 說與比丘深護惜　墨華頻繞御書傍


禪門法物光先業　曠代儒宗藉後賢 不是坡仙重出世　護持何自得奇緣


學士留題誇往蹟　禪林復覩感今恩 千秋已慰金湯勝　况得名言紀梵論


堂借祖師名以永　書承學士墨偏香 終嗟一歷滄桑變　龍劍枯桐待表揚


自是茂先稱博物　重將鐘鼎出人間


楚亡楚得尋常事　為劍為龍遇合齊 莫忘梁間舊時月　夢驚玉燕又新栖


不成獨行逃蓮社　已讓諸公嘯虎溪 為寄傳燈居士語　年來應解聽黃鸝


月明寶地今猶昔　風滿空山夏亦春 清夢十年重得慰　竹窗細數舊時因


自知佛子堪為伴　爭柰塵緣未可刪 甬上殘黎彫弊後　禪心應亦愍時難


龍門時仰吳鄉月　鷲嶺空聞越地鐘 二十里松猶在眼　山頭惆悵白雲封


眼底乾坤歸几席　法中龍象護玲瓏 不期夏月翻經日　忽阻松關聽午鐘


清流近接滄溟水　高岫遙連赤菫山 花落花壇塵事絕　白雲無意任來還


龍護山頭藏巨壑　星依殿角照孤村 何時再就禪宮謁　臥聽松風耽耳喧


村雨不到峯　峯頭天自碧 欲問長庚星　重作招提客


到來京國裏　徧度宰官身


西頭安大陸　早晚尺書迎


花葉開多少　離離賴有公


數花黃過寒初候　小樹紅深秋末天 歸日定攜冰雪句　可如一卷對高眠


自驚戍鼓三秋急　更羨山鐘五夜清 廿里松關迷舊徑　春風一試杖藜輕


喜友還山謂慰弘傷友逝謂明介　班荊哭墓兩躊躕


參從名岳機鋒迥　句並寒花氣格殊 聞道半塘留拄杖　隔城隱隱聽鐘魚


住世漫言求米帖　逃名曾却買山錢 維摩罷講蒲牢歇　誰供天花到几前


遲暮傷何益　春陰又過川


無心鐘磬千嵓響　不斷烟嵐萬壑生 緣薄此間無住著　芒鞋又逐嶺頭行


登堂肅禮空王相　拾級廵遊兜率宮 千載禪林真不偶　應教嵓石倍玲瓏


清關橋鎖千松碧　白嶺雲開萬壑蒼 策杖徘徊磐石坐　隴西風送老梅香


浮雲變幻千峯靜　嵓竇玲瓏萬木蒼 鎖翠亭前數飛鳥　閒行細草亦生香


願借山靈斧　分來袖裏看


忽聞清磐聲　瞿然發深省


與君攜手下山隅　霜滿平川月滿廬 珍重之人善行李　小橋流水不相辜


峩峩太白峯　倚翠列霄岸 羨君乘興埽　凭欄與誰看


江上青山殊未老　屋頭春色放教遲 人言洞裏桃花嫩　未必人間有此枝


耽耽睡虎管窺斑　便把中峯作靠山 不得破砂盆一个　子孫乞活也應難


翁年八十再生牙　爛嚼虛空吐出查 撒向玲瓏嵓畔樹　枝枝葉葉是曇華


是身無我病根深　慚愧文殊遠訪臨 自有嵓花談不二　青燈相對笑吟吟


法身徧在一切處　噇飯噇空得自由 太白鄮峯烟雨裡　筍輿來往亦風流


一句投機廓頂門　當陽提起破砂盆 七穿八穴重拈掇　千古從教累子孫


冷泉近日飯籮空　無柰栽田歲不豐 有个休糧方子妙　衲僧竟去問天童


現成一句欠渾侖　犯著師僧便滅門 七佛傳來正法眼　對人喚作破砂盆


東谷神光照大千　蜿蜒九隴似龍眠 雲中仙樂青衣下　風外芙蕖玉漏傳


閑居無事可評論　一炷清香自得聞 睡起有茶飢有飯　行看流水坐看雲


夢回樓上曉鐘鳴　落月穿窗夜氣清 正喜世間緣業盡　靜聽童子課經聲


清智如如本妙圓　不分凡聖體皆然 即今六用成休復　即是威音大劫前


一性虛閒百念停　剩將雙眼挂空青
深村院落無塵土　萬本長松遶石屏


梵王宮闕皆名山　晉陵佳麗非塵寰 龍蟠虎翥氣磅礴　樓臺縹緲烟霞間
上人昔年住東海　兩袖天香雲靄靄 磐陀石上迎朝暾　潮音洞日瞻神采 尋幽近復遊天童　萬松徑裏支吟笻
寒泉迸石影清淺　高崖挂月芬玲瓏 秖今飛錫凌雲表　妙高臺上天花繞
秋風江漢動離思　何日留衣一顛倒


徹底掀翻到古盤　超然忘物悟心寬
大千沙界一毫現　百億須彌箇裏含 法法盡從伊建立　頭頭原藉爾為端 倘然點破於中事　說與知音仔細看


不住陽兮不住陰　了然如月照孤岑
萬緣放下理先覺　一念無私道可尋 行履直教無內外　應酬休逐在昇沉 生平樂業何勞覓　不昧元初一點心


湘之南　潭之北 頭角分明　東觸西觸（未牧）


少獲頭　多捕尾
月下風前　盛溺埽屎（初調）


面月白　蹄墨黑 有索有鉤　忍飢受渴（受制）


遠邪蹊　趣正道 步步登高　山長路杳（回首）


載寒鴉　履芳草 毛骨馨香　見者道好（馴伏）


寒者安　忙閒得 故鄉寬廓　任出任入（無礙）


朝隴畝　暮茅簷
隨時水草　明月同閑（任運）


刀砍水　珠斷貫 淡泊明志　寧靜致遠（相忘）


失却牛　撞破壁 一個閑身　赤灑灑立（獨照）


拋靈符　瞎正目 函蓋乾坤　火寒雪毒（雙泯）


生獰頭角恣咆哮　奔走溪山路轉遙 一片黑雲橫谷口　誰知步步犯佳苗


我有芒繩驀鼻穿　一回奔競痛加鞭
從來劣性難調制　猶得山童盡力牽


日久功深始轉頭　顛狂心力漸調柔 山童未肯全相許　猶把芒繩且繫留


綠楊陰下古溪邊　放去收來得自然 日暮碧雲芳草地　牧童歸去不須牽


露地安眠意自如　不勞鞭策永無拘 山童穩坐青松下　一曲昇平樂有餘


柳岸春波夕照中　淡烟芳草綠茸茸
飢餐渴飲隨時過　石上山童睡正濃


牛兒無處牧童閑　一片孤雲碧嶂閑 拍手高歌明月下　歸來猶有一重關


人牛不見杳無蹤　明月光寒萬象空 若問其中端的意　野花芳草自叢叢


天童古剎何所有　太白蒼龍勢雄赳 亭亭老柏壯山容　迎風時作獅子吼
干霄鐵榦大十圍　匝地濃陰垂萬帚 追憶當年受記時　正值今兹緣非偶 我師諦是再來人　道著匆忙掩人口
一條白棒轉勘予　會得庭前柏子否 無情說法只者是　河西弄罷羣狐走


西聖東來　法苑弘開 偏滄溟之孤絕　擅水月于洛伽 育王現舍利而閃忽　名山灑宸翰以崔嵬
稱鼎立夫甬東　儔宗風為獨恢 維彼太白　感侍義興 憶天女兮散花　兹天童兮給薪
布袈裟兮建剎　顯山水兮勝因 歷劫火兮不灰　嗣龍象兮千春 峯則鉢盂聿旗　擁禪石兮後扆　嶺則大雲小白　繞明角兮半空
嵓嵌玲瓏兮懸崖祖印　泉流活眼兮潭隱舊龍 界東西兩澗兮舞玉虹而飛白雪　涵鮮碧雙池兮影七塔而鑿萬工
鎖清關之一橋　彌夾道之長松 乃若隱隱三門　謖謖遠風
恍步金沙之上　真行杳藹之中 伏翠堆雲菴並中峯窈窕　印月宿鷺亭隨揖讓光榮
右高輪藏　左應靈鐘 敞層樓而飛翼　挾寶閣以稱雄 千佛範金　更大德朝元之勅　百園攻木　自玄菟樂浪之宮
肅瞻殿構　嵳峩半天 朱霞棟拂　黃金額填 天壽賜名　景德紀年 迄于淳熙　雲章復鮮
說法三堂　馥栴檀兮林際　歲收十庫　貯香積兮萬田 廟貌等雙關　塔影猶懸五五　再來符宿讖　獅林復茂翩翩
甲海東之剎宇　台蕩讓其弘偉　望五山之衣鉢　天童特廣宗傳 曰第一祖　東谷誅茆 建多寶塔　童子再勞
晉唐接武　禪棲轉高 中有清閒　神力自邀 十方禪剎　咸啟改瞻 歷宋宏智　枯木首參
亦越宗珏　真歇錘鉗 涓涓不絕　曹洞之源 喻北宸之寶堅　得懷清兮巨瞻 懸孤月之澹交　來可齊兮更暹
惟曰續燈　帝序龍髯 表雲門之繼述　總一香之是拈 新師清簡　子凝道僉 法眼之宗　空山之帘
大臨濟于石霜　繼清遂而續光 普交說法將錯就錯　慈航示眾花紅菜黃 彼應菴兮漫天布網　真無用兮機境都忘
正法眼兮破砂盆　廓頂門兮蜜菴臧 一吼無塵　千丈西江 寵膺三錫　名動上方 彼昂藏者癡絕　兼主席乎育王
來往兩山之間　雙雕一箭之亡 天目儒教　淹綜慈湖 晦翁避舍　別山霖澍
應禱月華　雲澹垂祥 慧日親傳平石　虛菴法授千光 並宗臨濟　後席無詳 嗟噓宋室　運厄元皇 雲外延一脈兮如淨　扶洞宗而不替雪窗
垂三語兮壁立　比竺西而更昌 泉聲冷冷　悟徹革囊 簡翁茂蹟　烈燄珠藏
適當祖兵耀武　會兹淨侶惶 屹獅座兮孚中　感虎拜乎劍芒 發帝夢而歸西　得名譽以垂芳
勅紀元明　一公了堂 濟燈既輝　淨日從傍 及大明而大用全彰　生雲壑而繼天泉法王 方慶濟風之再播　五傳圓愷兮荒唐
空山絕響　虛席其誰是宜 荷擔有人　法湧龍池 傳支幻有　直捋虎髭 快徹自銅棺　一人有慶兮千萬人樂業　扶持乎佛法　五圈圓相兮三十棒不移
普應諸方　幸挽今椎 燈無盡兮映千秋海月　錫一駐兮聚萬斛摩尼
庶幾三十四世曹溪綿衍　髣髴百三十尺紺殿陸離 猗嗟兮　寧復廿里松濤之久寂　萬畝粳香之不肥
見漸復乎鴻模　將兹山同浩劫以不朽而芳名天壤之與齊
匪伊人之聿興　孰可大而可垂 千里同風　百世可師 倘遐想乎今日之天童　微吾言之與知而孰知


倚牆靠壁多生謎　賺海偷天似也無 劈面原來真个熱　更從何處說糢糊


百城烟水阿誰邊　一宿天童大有緣 歸去千山盡紅葉　誰云渡口有江船


太白峯高戛璣璿　砥柱狂瀾回百川
瀰江鷲嶺帝網沿　烜赫有人此鴻騫 一葦直欲奪前賢　窠窟倒翻階級前 萬象門庭空中懸　豎拂當場正令傳
如神鋒觸大火然　破除一切無中偏 炯炯透出心珠圜　寶光五色冒大千 龜毛蛇足與忘筌　脫透是名祖師禪
飛矢墮側化青蓮　名動九霄綸綍宣 俄瞻瑞相現通玄　四大假合真不遷
窣堵波與東谷連　三匝投體盡崖巔 師德澤世寧計年　江湖行地日麗天 歷阿僧祇永綿綿


看得五蘊　玲瓏此際 方成回向　為問面壁 老僧光明　豈在壁上


竹林漫作　秋聲牛背
莫吹短笛　待我聽徹 西風說與　西風端的


祖印高懸世共知　曾將因果決狐疑
濟源骨肉中興後　燕市魚龍雜奏時 清淨身為尊宿報　廣長舌作帝王師
灞橋祖帳羣公在　戲把終南隱士嗤


苦憶崆峒問道年　瓣香心冷墮枯禪
清言日乘松閒拂　妙義瀾翻樹杪泉 九市雲烟欹枕夢　一門安隱過江船 還山代啟獅王座　為許飄蓬曳屨前


情懷難遣近中年　結習兼縈文字禪
共被緣猶虛木榻　上書天竟許雲泉 前期嵇呂相思駕　別路江湖獨夜船 終愛素心晨夕共　西枝待築嘯堂前


心如白日　蝕之者氣 何以治心　必先治氣 氣或動心　曰維心故 氣定心閒　四大何有 如金布地　空即是色
如天散花　色即是空 一起一滅　誰作誰受 師也悟此　盡徹聲聞 疏通法乳　爰格至尊
崆峒訪道　精義窮神 真如默契　是響應聲 我皇厭世　騎龍上升 天顏雖遠　天語猶存 藏之玉嶺　用啟後人
歸依三寶　毋墮迷津 弘慈正覺　不越一心


眉毛錐札未相親　念念只憑作怪人
杜口湫湫齒足冷　點頭默默不關 有官徧識同人面　無我誰參不二因 鬧坐客庭星夜聚　問君可是雪山辰


從來個事絕疎親　領畧還須過量人
識鎖未開徒有辯　情關脫落豈妨 但拋學解空諸蘊　便契元初不二因
可惜暝眸拍未醒　當天猶問雪山辰公謁師，問本分事，師便掌。


師逝江南十載餘　烽烟不息阻征途 汗顏擬則機緣去　恐我同門罵瞎驢


松杉低鎖翠雲浮　此日天童意外游
勝地世傳今古剎　高僧名達帝皇州 青蓮塔院生龍窟　紫氣雲峯鎮虎丘
絕巘飛泉穿竹影　一天風雨話歸舟


太白山高高接天　峯頭日日生紫烟 中有幽人棲嵓谷　一坐蒲團六十年
人間甲子須臾過　滄桑變易紛無數 曾是山中歲月長　應知世外乾坤大 紅葉黃花秋正深　青山綠水是禪心
五更日出千峯曉　萬里浮雲何處尋


每作山中游　草草幾朝暮 孤負山中人　呼雲斷歸路
要當聽婚嫁　勿為尚平悞 溪橋看龍起　松陰分虎步 膽瓶謂流泉　且與梅花住


立春之日天氣清　扳崖度壑山中行 農人拍掌歌踴躍　大有預卜倉箱盈
日午亭亭雙足健　枝頭啞啞羣烏驚 複閣層廊原舊識　蘭芽梅萼相遙迎 芒鞋卸却暮烟起　魚鼓擊罷宵鐘鳴
廬山主人長促膝　麾麈接席談無生 燈分佛火十笏地　龍團馥郁斟茶鐺
信宿今宵恣遊賞　欲辭侵曉言歸程 早啟山窗風潑面　玉屑散落天花傾 竹偃松低失青翠　烟凝嵐結為滄瀛
曲徑迷離歸路杳　林泉晈潔山光瑩 如此景物異今昨　其中變幻隨陰晴 君不見　客歲街頭雪曾積　春到新年雪又白
那堪雨雪復連朝　千家萬家愁轉劇 我居陋巷隔長途　宿歲米儲無擔石
願逐飛禽覓野食　安得凌霄雙健翮 遠公解我雙眉攢　謂我襟期毋偪窄 君能斗室事高吟　我亦終宵能對客
僧廚儉薄有佳處　何必冲泥便扶屐 軒渠大笑豁心胸　不礙霏霏更盈尺 坐臥名山十日遊　領畧高風歸太白


長日登樓對太白　山光射人清朝夕 我今身入青山中　竹樹陰森蒼苔積
萬壑奔流赴一溪　清關橋畔水聲齊 層巒疊嶂不可數　怪石懸崖翻欲題 復有玲瓏起天半　清陰籠石迷昏旦
麗日雖舒嵓上光　明霞難向窟中燦 靜坐深山息足非　攜來清景愜芳菲 故故晴春花弄色　冉冉白雲石作衣
山幽人盡尋芳去　誰得山情絕世慮 回首樓窗一片雲適甬東史門　此中香剎歸何處


園官節物薦香橙　發興翛然已洞庭
幾日快乘黃篾舫　與君遙入白雲層 因緣晚歲知非偶　瓶拂空山愧未能
待得新詩同賦後　寄聲廬阜打包僧


麄酬人事乞閑身　竹杖芒鞋自問津
已向烟霞盟石友　更從巢許訪遺民 功名半世同灰劫　山水平生有宿因 好與湯休共來往　新詩郵寄未嫌頻


我性愛探奇　垂老不可變 一丘一壑間　芒鞋亦屢踐 矧兹太白山　名勝東南擅
梵宇鎮層霄　紅塵隔四面 松徑晴亦雨　山斷竹一片 小立清關橋　天光浣白練 烟霧生空中　俄時失宮殿
絕頂捫蘿登　遠嶂跏趺見 茂樹結陰濃　落花隨水濺 偶爾嘯岩隈　驚飛鳥如箭
雲態雜峯痕　亂入奚囊絢 偉翁風格高　大地聲施遍 見我笑掀髯　劚笋留清膳 贈扇兼贈詩　呼童洗筆硯
盤桓難遽回　非獨山川戀


