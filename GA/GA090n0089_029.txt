中國佛寺史志彙刊數位版, No. 89 天台山方外志(第19卷-第30卷)

草樹總非前度色　煙霞不似往年春 桃花流水依然在　不見當時勸酒人


山無數　亂紅如雨　不記來時路


煙中列岫青無數　雁背斜陽紅欲暮 人如風後入江雲　情似雨餘粘地絮


芳草已迷當日路　白雲空想舊人家 自慚不是浮觴侶　謾向山前醉帽斜


吟餘惆悵溪頭水　嗚咽于今尚未收


劉阮當時那得見　浪傳浮跡在人間


聽殘一夜溪頭雨　流出桃花幾片紅


春歸不見桃千樹　月冷空餘水一灘 欲問神僊向何處　山風吹雨作朝寒


煙霞縹緲無人跡　流水微茫絕鳥聲 欲問劉郎何處去　滿山香繞藥苗青


腸斷僊郎歸去後　碧桃空度綺樓春


水流還是舊　花落又逢春 客到此亭下　眷言休問津


金繩界道連飛瀑　碧樹周迴繞翠屏 異日功成解纓去　會騎猨鶴伴山靈


蕭梁賜額名猶在　石塔藏碑字尚留 千載廢興真夢幻　清燈夜雨思悠悠


興到成孤詠　來遊記我曾


寄語鐘鼎家　虛名定何益


苔滑非關雨　松鳴不假風 誰能超世慮　共坐白雲中


排除閙我者　厯厯樹間瓢


觸雨轉鮮靈　非晴不可涉


有路不通世　無心孰可攀 石牀孤夜坐　圓月出寒山


宵眠護神虎　晝引穿花鹿 庵中三昧語　藥我貪痴毒 何當脫雙鳧　藜杖追高躅


應有山神長守護　松風時為掃埃塵


野路門前改　僧房雲裏多 十年無廢事　塵劫更如何


即看塵世遠　彷彿我來曾


故應風雨際　行子總回鞭


鶴栖喬木隱　猨攬古藤麄 欲得丹青手　和雲畫作圖


不見寒山子　悲歌落日蒼


咫尺飛僊洞　繽紛濯澗泉 香林不須擇　隨處可栖禪


謾向僊林宿　無人識阮家


已有求閒意　來期在暮年


卻尋歸去路　餘興漫凝眸


晚來欲歸去　風雨送新吟


此日歸飛錫　林端一鶴還


澐澐注想在川上　混混終當放海濆 欲舉源頭問寒拾　幽亭盡日對松雲


潭底怒雷生雨雹　松頭飛霧濕衣巾 曇華亭上茶初試　一滴曹溪恐未真


天外曙光驚鶴夢　水邊啼鳥和漁歌 劉郎去後無人到　唫倚東風草色多


清氣逼人凡骨換　山光入酒醉魂消 綉襦甲帳今何在　誰謂文生見一招


憑誰喚起寒山子　共看廻光入梵宮


僊洞千年一度開　等閒偷入又偷回 桃花飛盡秋風起　何處消沉去不來


芙蓉脂肉綠雲鬟　畫樓臺青黛山 千樹桃花萬年藥　不知何事憶人間


機溪閒月引相過　帶雪松枝掛薜蘿 無限青山行欲盡　白雲深處老僧多


樹入天台石路新　雲和草色逈無塵
煙霞不省生前事　水木空疑夢後身 往往雞鳴巖下月　時時犬吠洞中春
不知此地居何處　須就桃源問主人


殷勤相送出天台　僊境那能得再來
雲液既歸須強飲　玉緘無事莫頻開 花當洞口春長在　水向人間去不回
惆悵溪頭從此別　碧煙明月鎖蒼苔


不將清瑟理霓裳　塵夢那知鶴夢長
洞裏有天春寂寂　人間無路月茫茫 玉沙瑤草連溪碧　流水桃花滿澗香
曉露風燈易零落　此生無處問劉郎


深樹冥冥一徑風　溪流應與十洲通 僊家日月無人識　只愛桃花二月紅


桃花當日未成蹊　只有幽禽語翠微
楚峽行雲初入夢　秦臺鳴鳳要同飛 僊家長若三春好　人境何知萬事非 訪問園荒舊跡　卻應回首悔來歸


洞門流水日潺潺　桃隝依然枕水邊 春色年年花自好　遊人誰復遇嬋娟


澗水桃花路易迷　不同人世不成蹊 自從重入山中去　煙雨深深鎖舊溪


劉郎何用憶塵寰　舊路重尋事已難 古意飄零無處覓　藤縈溪色上闌干


天台春暖蘭若馨　海榴吐血黃鳥鳴 風晴雨霽洞天曉　畫屏有路遊人行 劉郎阮郎剡溪客　結伴窮幽絕人跡
洞口遙聞漱玉聲　時有飄英點溪碧 捫蘿涉水前攀緣　瞥見勝景層崖巔
夭桃瓊草蔓深谷　飛流傑閣凌青煙 潭上金橋跨龍背　綽約雙鸞飲潭水
初疑帝子別瀟湘　珠佩珊珊來玉趾 瓌姿瑋態躊躕久　熟視人間未嘗有 羅幔深沉邀客留　胡麻為飲椒漿酒
問郎於此何當還　壺中景好非塵寰 客驚遽返覓閭里　子孫在在皆重玄
年華瞬息嘆浮世　往事分明如夢寐 相與迴尋舊路悲　亂山稠疊煙霞蔽 我來躡屐觀遺踪　松陰坐久曾不逢
野僧相引下山宿　落霞斜日林梢紅


採藥桃源幾笑歌　空空懷抱養天和
南來作尉僊源好　北去懷人客夢多 愁思入詩添白髮　秋風吹棹過黃河 燒丹已有他年約　便合留家住翠蘿


流水胡麻好問津　何須採藥更求真 劉郎不悟思歸去　空度人間七世春


曾計齠年到　而今四十霜
無山蛻凡骨　何處覓僊郎 湘水空祠地　巫山幻夢鄉 登臨一弔古　回首未斜陽


疊嶂堆螺三百丈　半空石洞未曾關 蒼藤已斷桃花盡　不見金戲綵鬟


憶昔遊天台　山深杳無極 下有花源　上通班竹石 洞門長自開　白雲滿月壑
道逢採藥人　授我雙飛舄 兀兀蹈八方　桓桓無行迹 回視東溟翻　坐看桑田易 天地本無始　萬化一瞬息
永懷在黃雲　樂哉冥真宅


嘗聞武陵源　漁郎問津處 又聞天台中　風景亦如此 神僊之說真有無　模倣風流成畫圖
樓臺插空耀金碧　鸞驂鶴馭相招呼 娥眉中有如花女　霞珮翩翩欲飛舉
碧桃洞口生春風　卻引二郎昇僊去 二郎昇僊無幾時　歡多忽起凡間思 歸來忘卻舊時路　琪花瑤草空含悲
至今天台山　有藥還可採 花間不見雙姝在　題詩正欲問麻姑　幾見桑田變滄海


天台山裏東柯谷　風景依稀似武林
花氣曉蒸桃隝日　茶烟清煮石橋氷 僊房瓊館居深處　翠壁丹梯接上層
盡日尋幽窮勝絕　靈芝珠草露華凝


東柯谷裏小桃源　琪樹瑤花別一天
石室有書傳父子　金庭無地不神僊 山頭鶴馭朝真日　洞口漁歌度世年 仙子抱琴歸故隱　紅雲曾侍玉皇前


君不見　劉阮相將出洞天　洞門轉埋蒼煙 花開花落誰為主　寥落壺天幾嵗年 我亦天台採芝客　來往青山訪陳跡
萬樹夭桃隔綵霞　髣髴僊娥落空碧 記得津迷採藥郎　桃花流水偶相望
隱隱胡麻來石髓　雙雙玉女下天香 雲鬟翠黛流蘇帳　伉儷不殊人世狀
僊家雞犬日月賖　七日滄桑何漭蕩 塵心忽自憶人間　一別僊源遂不還 白石蒼苔翳舊路　瓊樓玉宇掩重關
狐兔為家莽荊　煙霧茫茫招不得 鑿石誅茆發隱淪　我與山川生氣色
巷陌無津不記春　敢希邂逅望僊塵 但將指點漁郎道　莫被桃花浪笑人


黛橫千尺巖　緣泛一溪水 春暮遲遊情　桃花復如綺


三十年來到此曾　竹牀猶憶寢還興
青山未老風光在　白髮重來感慨增 往事忽驚春後夢　浮名真愧佛前燈
拂衣又是明朝路　天姥峯頭第幾層


天台山　乃錢塘之南　甌越之間
上有撑雲柱日　千丈高峯挺嵂 下有奔雷噴霧　萬仞深壑流潺湲 是為上清玉平洞天府　樓閣十二神僊寰
碧桃吹香曉風煖　蒼松鎖翠春霞閒 中有綽約雙姝子　玉為肌骨花為顏
彼美劉阮郎　採藥來此擕傾筐 尋幽遠去不知極　遂使歸路迷羊腸 載饑載渴日云暮　欲進不進徒徬徨
且扳桃實當饑糧　且掬澗水為渴漿 一瓢何處忽流出　知有人家居上方
且涉一水盤一岡　可人止見雙姝行 雙姝笑相迎　喜氣回春陽 問郎來何晚　相邀入洞房
與郎夙世有緣契　共郎結作雙鴛鴦 便呼小玉排金鎖　開綺牕 珍珠簾前珊瑚帳　雲母屏風玳牀
四隣僊客來相賀　手持七寶玻璃觴 酌郎酒　勸郎嘗　願郎慎勿思故鄉
胡麻飯　山羊脯　願郎飽飫心弗苦 丹雞歌　白鶴舞　金童吹簫玉女皷 油雲膩雨昏復晨　僊家日月四時春
翠禽無端巧饒舌　隔窗喚醒思歸人 郎思歸心何太切　只為塵根難斷絕
留郎不住送郎行　袖羅掩面難為別 擕手行行出洞天　欲尋歸路何茫然 只見崩城敗郭慘澹照斜日　荒村古隴蕭索凝寒煙
俯欲詢子孫　子孫已是七葉傳 俯欲詢故人　故人已是枯骨消黃泉
只在山中方半載　豈知世上成千年 進無所依退無據　卻憶僊家舊遊處
撫心惆悵欲往從　柰此千山萬水隔煙樹 雙姝有約不負人　到頭畢竟還相遇 何人貌似僊家宗　縞素厯厯回靈蹤
主人索我寫古語　惜無徤筆難形容 舉頭遙望天台路　赤城霞氣橫天東
神僊之說未必無　但恨凡胎濁質難相逢


峻極壓滄溟　清居聚百靈 重門深閟邃　絕澗遠湛溟 客問無生法　人遊不死庭 何當謝簪組　鳥道駕飛軨


錢王遺跡臥麒麟　斜日西風幾劫塵 猶有雲仍樹高碣　不妨狐兔永為隣


老龍飛自九天來　怒觸巖前石骨開 留得江郎遺跡在　至今平地起風雷


廣巖逾十里　凝望夕陽間
松偃前朝蓋　師留入定顏 樓空橫翠濕　僧共白雲間 晚吹聞人語　猶疑別有山


為愛寒山道　而無車馬蹤
聯溪難記曲　叠嶂不知重 泣露千般草　吟風一樣松 此時幽徑處　形影問何從


欲得安身處　寒山可長保
微風吹幽松　近聽聲逾好 下有班白人　喃喃讀黃老 十年歸不得　忘卻來時道


載驅殘月路　信宿暮雲端 衣被松風濕　樓臺石氣寒 道心長慕遠　山勢似歸盤 相對無言盡　青燈惜夜闌


朝發赤城山　暮抵寒巖宿
飛瀑灑長松　清風動修竹 人行古徑苔　僧住懸崖屋 寒拾在何許　白雲滿空谷


幽尋入藤蘿　谷轉樵徑少 夕陽度遠岑　鐘聲出林杪
陰風吹空壑　招提極深窅 中有茹芝人　冥搜事幽討 揮手謝時人　高蹈羣峯表 石牀思舊游　春林忽啼鳥
夜來山雨多　岧嶤落清曉


尋幽入藤蘿　谷轉樵徑少 夕陽度遠岑　鍾聲出林杪
陰風吹空壑　招提極深窅 中有茹芝人　冥搜事幽討 揮手謝時人　高蹈羣峯表 石牀思舊遊　春林忽啼鳥
夜來山雨多　岧嶤落清曉


人在寒巖未覺尊　至今傳者漫消魂
可憐駐馬巖前客　驚見當年石鏬痕 元亮藏修雖栗里　武陵信息想桃源
江邊忽送天台使　一曲棹歌煙水渾


既晴安得雨霏霏　百道流泉落翠微 側試看繩引處　破煙千點濕人衣


昔人已去今幾年　空留遺跡青山傳 巖前幽石巖下屋　飛索百丈流玉泉 泉聲瀟瀟瀉滄雨　雖有白日無青天
試登絕壑窮遠討　石門天柱相勾連 空壁玲瓏隱虛籟　懸崖一擊雷轟然
昔嘗愛慕如饑渴　我今偶客留橫川 春風啼鳥二三月　白花翠竹爭新鮮
杖雲履石走不息　濕羅無路難扳緣 八寸關前一長眺　黃猨啼落清松煙


山多水不窮　一葉似漁翁
鳥浴寒潭雨　猨吟暮嶺風 雜英垂錦繡　眾籟合絲桐 應有曹溪路　千巖萬壑中


老樹依沙岸　柴門上下隣 斷橋歸郭路　細雨過溪人 白鷺雙飛去　黃花數點新 惜無遺世客　聯向坐苔茵


台山朝佛隴　勝地絕埃氛
冷色石橋月　晴光華頂雲 遠泉和雪冷　幽磬帶松聞 終斷遊方念　爐香繼此焚


曉山遙見赤城霞　近遠人煙四五家 昨夜不知何處雨　滿溪流出碧桃花


赤城霞起建高標　萬丈紅光暎碧寥
美人不卷錦繡段　僊翁瀉下丹砂瓢 氣連海嶼貫旭日　光入溪甕生春苗 我欲結為五色珮　碧桃花下呼王喬


昔日溪源侵巨螺　一竿來此老漁簑
遠尋短棹孤吟興　高唱斜風細雨歌 夜泊松潭明月近　晝眠花港綠陰多
朝朝老瓦盤邊醉　冷看王孫細馬馱


清溪溪口荻花秋　底事年年伴白鷗
北去不辭書帛寄　南來非為稻梁謀 荒煙渺渺長橋外　落葉蕭蕭古渡頭
見說洞庭風日好　碧波千頃小漁舟


昨日遊石梁　謂盡天台奇
今朝遊兩嵓　奇復不減之 明嵓迴合天中起　兩岸巉削東西峙 漠漠惟開八寸關　鼕鼕時應雙行履
嵓下千尋瀑布懸　嵓中神井出甘泉 飛泉點點洒寒雨　石溜片片生輕烟
沿崖晴厯尋仙路　閭丘馬跡仍如故 松桂高盤石鼎雲　獅象行窺仙掌露
響洞玲瓏勢若似　石屑陰深行者驚 忽有一隙開天日　峭壁嶮巇殊恠形 出洞逶迤不數里　捫羅復入寒嵓裏
寒嵓之景更何如　幽勝不能分彼此 悄然石洞隔紅塵　飛嵓若墜接蒼旻
上竅岈藏燕蝠　下坂寬平容萬人 仙人座下紺園開　叠嶂層巒繞梵臺 房蔽日金為地　珠樹連雲翠作堆
奇踪異境皆經過　目中應接誠不暇 各道窮幽性所耽　相與徘徊不知夜
夜來寄宿嵓中央　空林忽上明月光 窺人疑是寒山子　望而不見心茫茫 茫茫不見坐來人　燒燈試醉今宵酒
酒酣試作兩嵓歌　明朝馬上空回首


