中國佛寺史志彙刊數位版, No. 20 龍井見聞錄

珍重老師迎意厚　龍泓亭上點龍茶


公年自爾增仙籙　幾度龍泓詠貢茶


觀身已淨平生垢　到耳能空現在心 此去涓流如不息　沛然難禦海鯨音


谷鳥臨寒路　籬花間遠雲 逢幽無一語　心眼自氤氳


謝講竺峯寺　歸隱新此橋 院幽結林表　身老寄煙霄


道人從此歸　影不入廛市
端坐笑浮雲　往來太多事


地方不中矩　天圓不中規 方圓庵裏叟　高有誰知


心寂寂自絕　此意焉思說 寒雲散空庭　獨有月照雪


白雲隔塵喧　虛室太岑寂
寒盡春自來　鶯啼報消息


高峯銜皎月　深壑瀉飛湍 誰來白雲裏　與汝凭欄看


幽人無適莫　乘興登高閣
夜月鎖雲林　春花繡巖壑


獼猴鏡裏三身現　龍女珠中萬象開 未若此軒人散後　水光清泛月華來


趙公歸休年　訪師翠微間 始知浮世上　白日兩人閒


以辯見我　既非見我
以訥見我　亦幾於妄 有叩而應　時止而止 非辯非訥　如如不動 諸佛既然　我亦如是


憶昔毗耶老　杜口有誰聽 還聞寂寂裏　其辯過雷霆


天道竟何言　四序自流轉
迺知毗耶離　默然真大辯


真說無所示　真聽無所聞 海潮山外過　妙響入深雲


潮來音普聞　潮平音亦歇
孰若此山堂　潮音未嘗絕


縱有狂風生　未嘗險浪起 何當招世人　來此鑒清泚


巨石如掌平　兀然半青嶂 欽哉昔道人　飼虎兹巖上


解虎錫常閒　飼虎石常在
忘軀度有情　清風幾千載


虛亭亂石間　中有潛虬府 澄湛源莫窮　旱歲為霖雨


物外老餘生　泉發幽巖裏 自可給缾盂　不羨滄溟水


不汲泉不盈　愈汲泉愈清
湛然有常德　隨氣利羣生


十里蒼蒼路　非深亦覺遐
陰晴淡山氣　雞犬靜人家 閣迥生谿水　萍香過荈花 紅黃光莫豓　羣動豈無涯


