中國佛寺史志彙刊數位版, No. 89 天台山方外志(第19卷-第30卷)

斗轉與星移　日月懷中走 咦　當道鑄成金獅子　正齋行下鐵饅頭


華頂之峯　嶄絕空碧 下闞滄溟　澒洞潮汐 如楞伽於海中　佛狥機而遊入
誕闡教乘　曰心曰識 識乃心之資　心乃識之質 三界宛爾而存　萬法樅然而立
心於三界其本　識於萬法其跡 苟本泯而跡亡　肆識空而心寂 達磨西來　弗作而述
子孫詵詵　虎丘孔碩 茲無見之是承　透金圈而吞栗 楞伽之旨　于焉以塞 達磨之傳　于焉以得
斯華頂於世間　獨崢嶸而高出


嗚呼 師嗣天台　宜葬天台
以塔為舌　其聲如雷 師與天台　是一是二 惟明眼人　離是非是


古貌端儀　山之云峙 大度醕風　日之方昫
福德在躬　聿來檀施 名藍欲傾　森森復樹 吳越之間　法筵丕著 自始至終　精進弗替 天台何因　死歸生寓
國清之陽　松靄鬱熾 白骨斯埋　法身常住 垂千百年　神衛其處


天台之山兮雲樹茫茫　天台之水兮蒹葭蒼蒼
有伊人兮皎若冰霜　神遊沙界兮豈滯一方 虛空可裂兮不朽此藏


