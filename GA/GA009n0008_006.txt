中國佛寺史志彙刊數位版, No. 8 重修普陀山志

經翻龍淨鉢　禪就開筵 我適天然趣　圓通亦復然


風幡如暫解　雲水自相忘 欲證無生義　惟須徧十方


聖光來水月　旋思賦風沙 竹色看仍紫　潮音聴更賖
但知禪慧力　忠信未須誇


蜃氣浮香剎　鼇身負寳山 秦川天萬里　何處是鄉


錫振山頭月　杯浮海上村 此來應有悟　去去復何言


潮空千佛現　鍾午萬僧歸 喝下青蓮坐　烟霞獨掩扉


寳月潮音外　經臺花雨中 精修久自悟　覺性了圓通


不住因縁趣　無端來去心 一航仍大海　還聴舊龍吟


定水紅蓮夕　磐陀紫竹斑 近聞中使出　聖主布金還


鐘磬叢林外　簞瓢趺坐間 茶巖高絕處　歷指海中山


師也真其人　證果波羅密


紫竹朝迷霧　青蓮晚暎霞 夜深山殿寂　皓月印金沙


天樂尋香牒　濤聲撼翠微 高僧禪寂處　鳬鳥傍人飛


振鼓神龍集　鳴鐘怖鴿翔 願持甘露水　徧洒獲清涼


獨往丘中　雙跏石上深 潮音明月夜　虚白印禪心


海際黿鼉窟　山根麋鹿群 名藍半偈　言下了聲聞


佛域規圖大　天朝賜額新 神洲超永刼　典故豈沈淪


縱觀蛟蜃窟　閒集鳳凰羣 何幸逢林遠　幽探絕世紛


花發傳燈後　龍皈說法前 吾將掃塵慮　對爾共安禪


人語龍天外　僧蜃市中 支公譚小品　趺坐任從容


林依月靜　海曠度雲閒 自恨塵劳縛　無縁覲法王


迳倒扶藤上　林撥霧攀 洞門塵迥絕　皓髮老僧閒


已覺浮生幻　寜辭厺路賖 慈航應不遠　遙望海天霞


身本無所住　律今本無適 萬用諸境空　妙性總玄寂
我叅西竺庵　還証波羅密


春潮日夜吼雷音　耳聴何如眼聴親 小白華山觀自在　頻伽缾裡現全身


僧言海上來　曾上妙高臺 瑞相天浮月　潮音地送雷
沙如金粟布　山似碧蓮開 雨帶龍腥過　雷随影廽
幽探還得寳　徑度不須杯
我有登臨興　南還識善財


海山深處有高僧　妙法曾叅苐一乗 方寸自清似水　浮雲底事愛還憎


幾年幽夢山棲　水月禪心媿自迷 歸到普陀因問我　白雲深處海潮西


椷書忽爾破愁顏　杖錫何由逗楚
天語向為龍藏譯　帝城應許飛還 赤霞海色迎宮錦　白雪秋吟到斑
乍覺寒濤江上發　丹楓吹遍洛伽山


五頂峯頭失炎熱　六月清凉積氷雪 溶溶土石燦晶光　閃閃樓閣濯金碧
南臺北臺聳入天　東西次第相鈎連
中峯直與靈鷲接　山河大地縹緲髣髴如浮烟
龍騰虎嘯不可攀　小池浴佛波汍瀾
竒花細草黃金界　銀樹瓊柯白玉團
巍哉妙徳曼殊叟　獅子無聲日夜吼
毛吞不海濤寛　掌握恒沙若培塿
諸天翠盖紛相送　羣真紫芝足清供
拈槌那擯萬億身　飛鉢遍飽祗陀眾
掃盡聖觧與凡情　脫離煩惱歸虚空 妙智洞明不思議　自他利超無生
無成無現亦無名　圓通萬徳纖塵清
劃然昬塗朗慧炬　金剛窟底翻
峩眉嵯峨俯玉壘　洛迦孤絕娑竭海
刼火洞燒天地灰　此三真相何曾改
釋子無用師普門　磐陀石下隨朝昬
芒鞋踏破孤雲根　遠來燕都訪陸沉
擬謁清凉不動尊　悲智雙運翳其倫 我聞文殊不在五臺山　爾今獨徃何為者
五臺由來是洛迦　無即非真有即假
滄溟漏乾沃焦溺　赤日當空暘谷黑
阿難悟入只一霄　少林九載還面壁
莖草誰知死活得　利劍剛把如來逼
是非二相了不繫 屈伸臂　頃粉碎　印度將安去
請君為我讀長句　且還我一箇無文殊處


寳地新開大海邊　法壇長日擁諸天 慈光會滿三千界　苦行先經六十年
五岳煙霞孤錫迥　萬川水月一燈懸
不知再見應何日　一片心依智者禪


俠氣縱橫汾晉間　忽然披衲掩松 宮中親賜朱衣出　海上遙賚丹詔還
佛土已收為上足　君恩更許住名山
玉毫光裏如來現　十丈蓮花雪浪灣


缾屨隨縁上國遊　禪心不繫翁洲 青蓮一片依龍藏　紫竹千竿散蜃樓
錫響霜鐘空水寂　燈懸曉日海天秋
五雲重覩莊嚴相　無數烟巒盡點頭


團瓢苦行久逃名　幻刼悲看到化城 小果不湏有漏　大家那得話無生
金沙布地幢旛動　雪浪浮空島嶼平
好護紫泥封佛座　威音萬里跨長鯨


喜師領眾住名山　新搆雲堂空水間 虎豹守門花雨合　魚龍聴法暮潮還
心覺觀成雙照　禮佛清齋受八
靜夜跏趺磐石上　親瞻大士降慈顏


孤懸不動白華山　滿目寒空大士顏 若到崖邊相遇着　分明莫作等閒看


竹杖芒鞋百衲衣　飄然山海片雲飛 為探龍藏傳心印　寒雨空巖自掩扉


爾乗海潮來　還乗海潮去 欲識去來心　潮音無所住


破衲縁百結　緋衣綴六銖 比丘咲相迎　還看如意珠


江路颯楓丹　海色流天碧 凌空一送之　黃隨飛錫


海客白帢巾　坐嘯紫烟閣 庭前栢樹枝　相看對搖落


窮諸玄辯究三車　烟水南詢問洛伽 月滿吳江孤杖履　雲深楚澤拭袈裟
鯨浮島嶼觀非相　蜃結樓臺幻有家
到處總堪成汎應　寧知縱跡是天涯


曾將飛錫動天臺　一笠雲萍自去來 欲證如來親說法　白華依舊滿山開


幾年禁足向巖阿　茆堂土壁藏烟蘿 恠路崎嶇不可到　孤峯突兀懸殘照
風度栴檀徧海香　雨滋下界盡清凉
修竹隂森為淨土　寒流涓滴成甘露
刺血揮毫滿梵筵　我一見之心茫然
信心苦行真超異　諸佛同聲授師記
趺坐經行歲月長　苔侵瓦鉢石支牀
休論彈指超無學　會見心空齊妙覺
何當分手各西東　悵望雲山千萬重


大士端居紫竹林　高僧入定翠崖深 翻來貝葉將千遍　證得蓮花不二心
頂上泥巢迦鳥殼　耳邊瓶瀉海潮音
燈前欲問西來意　衣鉢何年直到今


靈潮濆湧洛伽峯　高衲西來訂覺宗 滿座清風閒掛錫　一軒明月自扶笻
經翻貝葉堪消晝　饌煑伊蒲可作供
我愛逃禪惟剩髪　不妨寶筏每相從


衲衣籐笠遠從師　足踏蓮花渡海時 高浪如山心似水　右肩褊袒執軍持


手中持一瓢　四海在脚底 衣染南浦雲　口汲西江水
大士跏趺蓮花灣　文殊高坐清凉山
峩眉層氷雞足雪　甘露竹院高峯
震旦不問路　洪波一葦便徑渡 王侯將相及廝養　華屋朱門等蓬戶
鐵鞋踏穿世界空　孤雲野何定踪
瞥然回頭發大笑　明珠只在衣領中


鍔霜寒又拂衣　梅花香處送君歸 他年叅得無生訣　小白華山共掩扉


緑隂滿戶雲峯老　白業忘言鳥雀清 忽有真僧雙駐錫　誰當大一逃名
觀空好借炎涼色　對月長遮去住情
月落蒼蒼五頂寂　金獅不吼得無生


溟海仍尊百谷王　法流東土已爭長 一心萬有容何相　印却中宵水月光


思昔玄奘久寂寥　傳來三藏歷清朝 君應聴令前身是　每發鼉音蕩海潮


海雲無端百千色　為向吾師送飛錫 蓮花洋畔香滿衣　泠然御風來北極
憐予寂莫不得意　乍吐玄言解愁惄
玻璃鏡底照重昬　鵰鶚綱中開六翮
片時置我松風間　滌盡煩襟坐蕭颯
却月之逰未便忘　倐忽棄去心轉惻
五頂名山亦化城　師今一徃問消息
文殊拈草梵剎竟　何事恒沙勞羽翼
試與海中洛伽山　誰是如來真託跡


汝復揚海上行　高天寥霩候濤生 新成法界參龍藏　遠涉恩波出鳳城
時梵屢聴紅旭蚤　雨花長接翠螺平
慇懃更許酬賢逹　使者遙知徹聖明


道人今自五臺來　還同昔日五臺去 若言去是昔時蹤　我心不得去時處
若言今是來時路　我心飄颻渾無住
翹足南望洛伽山　依舊洋洋娑竭海
佇思六月清涼寺　塞風栗栗何曾改
兩山情境俱不遷　道人去住亦何言
但令心無去來想　此山可北彼可南
君不見 昔有真人居南嶽　一鉢翛然出行脚
偶然掛錫大慈山　雙虎移泉童子涸


從君說法了玄機　相憶檀欒坐翠微 覺海無邉誰悟得　自臻彼岸始皈依


碧浪粘空蜃海平　芙蓉朶朶繡如城 請看夜月蓮臺上　若個真騎大象行


萬行歸宗未易論　梵網忍辱本初門 半天廣樂張瓊島　出聴魚龍水國渾


叢林有開士　空相歸離 何時印恒沙　吐出蓮花舌


吾聞大海南　眼界都無染 安得從師　迷方一朝點


飛鉢何年到海懸　六時鐘磬法王前 天生一片珊瑚舌　遍說三千與大千


幾度曾逢海上僧　禪心一片水雲澄 也知開覺都名理　妙法還湏禮大乗


上人本住補陀崖　大悲光裏普門開 更求文殊無相智　一錫翩翩入五臺
窮幽直上最高頂　俯仰塵寰發深醒
忽聞一聲獅子鳴　萬象森羅增威猛
大悲大願俱不着　一超直入毘盧境
上人果到此境界　百億須彌內纖芥
天堂地獄總如如　令心所向皆無礙
芒鞋拄杖却歸還　問訊如來觀自在


擔簦北海客蹉跎　皷枻南溟放浩歌 厭俗懶於譚小品　待時偏擬泛長波
鐘鳴暁日開香積　雨過春池長芰荷
到此最宜堪大　且將瓢笠掛藤蘿


白華遙望海中央　一葦波濤泛夕陽 千步金沙從地湧　百尋寳入天長
龍宮幢盖侵琪樹　蜃閣烟雲襍梵香
喜與同袍叅大士　晴空親覩玉毫光


清凉南海兩名山　萬里區區獨徃還 信有如來真勝蹟　肯將行色畏艱難
大悲深廣誰能到　妙智孤高爾欲攀
為憶善財珎重去　丈夫須透死生


一片禪心定雪山　欄杆千尺翠淘灣 袈裟影裡金光聚　知是長安日下還


普陀崖下白花村　日夜潮音誦普門 試問菴居何所事　幾囬鸚鵡報黃昬


普陀之山大士宅　金光幻作蓮花色 篏空雪浪洗扶桑　相去蓬壺看咫尺
中有彌天大慧僧　欲續如來不燈
繙經了義無一字　卓錫人間自在行
閒過南海叅龍象　水月光中窺寳相
廣施甘露灑菩提　永超苦海無邉量


誰識空門不易修　羨君末刼早囬頭 披来布衲峨眉雪　坐處蒲團滄海秋
龍象上方開佛土　金銀下界見閻浮
却留紫竹林間影　五十三叅何日休


山中聞空香　迎風忽然厺 是身作是觀　是心豈兼注
叩支公禪　備知清淨趣 問津踰慾河　囙芽結心樹
斷兹煩惱根　導升沈路
妙義来慈風　清詞灑甘露 心空耳益聦　業淨神不遽
方知正宗　愚者尤曷悟
一悟淂無生　吾何為不豫


翛然宇內一探竒　佛界慈航任所之 島嶼擉摽孤剎勝　皈依共向王滋
崢嶸臺殿輝金碧　馥郁香結虎螭
叩靜廬何所問　巖扉邂逅襟期


無事経年別遠公　帝城鐘暁憶西峰 爐消盡寒燈晦　童子開門雪滿松


天水茫渾無極　浮芬附蟻增太息 朗然芒履曳孤笻　踏徧僊瀛并佛國
錫卓三山說法臺　洛伽東睇亘蓬萊
大士馮波觀自在　梅真丹竈火初開
玉柱高擎一卷石　崩濤噴雪吼晴雷
縣厓削梵宮出　磐陀旭日曝鰲顋
古洞陰森苔蘚凈　月痕青暎如来性
圍繞此地亂天花　二十八叅見氷鏡
纓珞玻璃霧濃　大神扈祥光紅 頻伽聲度三摩偈　龍女聴経入碧空
白華遙帶黃沙色　飽飡甘露凌秋風
牛吞鐵蓮驚大眾　慈航普渡危中逢
開士薰脩結善果　擷取曇葩千萬朶
舍身亭外放生池　誰是浮軀誰是我
麾麈譚禪守拙僧　肩披百衲坐枯藤
口吐玄珠眉鎖霧　恵分香積共眀燈
了不湏繙貝葉　看鸚語莫雲興 乗潮下上營瓊紺　復紀霛竒慰遠探
紫竹澄鮮並曜垂　勞勩功成心自
玅圓通體證菩提　慧印相親覺破迷
囬頭彼應只尺　願效南詢樹栖


優曇華發中香　衣裏明珠是密藏 黃葉止啼都不著　悟来本地好風光


日落澄波影太清　楊枝甘露注磁罌 晚来初出伽　一片銀蟾水上眀


昔聞人尚玄邈　名理吾愛支道林 清言揮麈闡玅義　時賢往往相追尋
師也海陵稱上足　卓錫名山遠塵俗
空王寳殿傍巖阿　大士華宮遵海曲
近訪梅僊煉赤砂　遠望扶桑麗丹旭
画棟珠瓔未足誇　多君功行浩無涯
階前已長菩提樹　館外新開薝蔔花
我本皈依學無諍　何事攅眉彭澤令
瞥然一咲海天秋　與爾同乗般舟


海中何所竒　面靣蓮華蕋 一葦渡神僧　明月弄空水


琉璃開寳界　花護慈容 搃是西来意　何分南北宗


豈囙吾道轉將南　錫杖芒鞵登獨擔 野何尋幻跡　禪心原自印空潭
雲籠草樹枝枝綠　日照峰巒點點藍
獅象座前聴說　天香爛熳是優曇


海上名峰幾度逢　久從初地叩南宗 青山不厭逃禪客　白社能容嗜酒翁
雙樹聴經依鷲嶺　一杯持鉢入龍宮
月明千里潮如砥　遙憶維那住海東


欲續名山四大天　隨方抄化結諸縁 西僧曾渡江邊葉　南海應開火裏蓮
但得莊嚴皈象貌　何妨重繭涉蛟川
對談觧悟無生諦　願汎蓮葉妙法船


浮玉新開小白華　禪宮歷歷綴丹霞 一山外嘱波臣護　萬象中羅釋子家
片石祗林仍竹葉　孤雲佛座並蓮花
此来何幸逢支遁　搔首重過興未賖


性僻從来懶見人　掩不出動経旬 科頭亂帙花隂下　慣看庭前燕雀馴


白華山上香雲邏　青蓮窩裡高僧坐 一鉢能將龍性馴　隻履不向虎谿過
蒼靄平分紫竹隂　清幽首壓双林
幾片天花簷外雪　幾陣風鈴松下隂
栽松種竹知何意　色空妙相應如是
大海波濤只淨瓶　浩刼乾坤元寸地
波濤不撼寸地氷　長松午夜一龕燈
笑撥烟霞進孤影　五岳名山踏幾層
茫茫下界紅塵苦　恒河沙眾不可數 我香山居士流　欲傍茅菴問宗祖


幾轉層楹倚翠　目心搆出天機 碧垣曲曲蔵幽　紫竹深護短扉
林罅海光遙入座　前花影故侵衣
縣知一覺禪床夢　又聴潮聲去復歸


幽居難得雅人憐　處玲瓏偏 洸出雲根青欲染　移来丹碧扵烟
笠瓢窝裡蔵春塢　罨畫圖中默照禪
我欲與師供先鉢　祗愁無福借餘椽


欲擬君為詩慧休　休公未必觧禪修 生成骨癯而秀　搆得蝸廬巧更幽
松麈玉霏寒草座　石床花雨泛茶甌
轉憐十載暌違事　故仗天風滯去舟


遠闢壤鎮海東　參差臺殿出寒空 臨翠碣晴含雨　岸撼銀濤夜吼風
覊紲自憐鈍貭　皈依尚許晤圓通
霜鐘午夜聲初徹　坐看扶桑日擁紅


孤嶼嵌空落　飛濤逐岸平 慈悲普弘願　寳筏如毛
白華擅其勝　扼要揚其名 乃有禪悅侶　矢志學無生
利根称鶖子　聞復良已精
方丈擴十笏　秋杪煩経营 土垣借鬼築　鳩工疑神成
崔嵬切雲入　宏敝麗日晴
佛灯影　梵語襍潮聲 說法人共集　施食鳥眾鳴
遐邇獲随喜　功徳流嘉聲


清磬孤懸最上岑　興闌薄暮偶追尋 閒窺摩詰詩中畫　欲結皎然物外情
幾度滄溟桑変海　依然花白玉成林
石尤漫說迷歸路　不遇石尤不賞音


鯨波浩渺信無涯　外名山小白華 路入天門清梵近　僧歸石洞碧蘿斜
暝霞常映三生石　旭日初開四照花
消浮生苦海厄　應知功徳遍恒沙


晨鐘暮皷度来頻　雲花宮法界新 不但乗危開覺路　直從險濟迷津
梅湾月碧生寒夜　茶島烟清遞暁春
更聴潮音如梵語　千秋渀倒渺無垠


未覲慈顏到白華　白華林裡道人家 峭崖鑿透千年石　古耡開萬丈霞
舌卷潮音談妙義　麈揮雲影笑空花
相逢洗我風塵色　夜靜焼鐺雪煮茶


萬樹梅花開滿湾　冥濛春色駐枝間 囬思仙尉成丹日　開落随時待九還


山山爭說采香芽　撥霧穿雲去路賖 製就漫將爐火試　絪縕佳氣遍僧家


怒濤何事激崖　為禮觀音紫竹林 喧寂聲聞都不繫　似將吞吐滌凢心


一泓寒玉浸神龜　空濶光月半規 見說聴経能掉尾　蔵真元與甲蟲岐


天生片石立為門　縹風中遞法言 縱使黃昏鐘磬杳　耳根猶有梵音存


石頭高眺旭初臨　瑩色渾如躍冶金 好是羲和能浴日　金烏翻跳出波心


黃金布地豈虗傳　滿目看来搃是禪 清淨日来煩恼去　逍遙端擬步生蓮


浪花幻出白蓮花　彼岸須從一泛槎 佛日中天人共仰　洋洋望裡法王家


罏峯長四時烟　不断心香在目前 焼野偶然和翠靄　結跏似對山然


龍神托鉢献如来　水勢汪洋無逥 曾向此間杯渡去　湏臾翹首是香臺


燈燈相授在前山　明眼人知指顧間 堪笑燈蛾爭赴燄　不將慧炬照関


雀舌龍團搃擅名　敲氷煮雪滿茶鐺 僧家清福看如此　一藍烟竹外生


扶桑旭日射朝霞　春入踈梅瘦影斜 一自星龕依雪竇　只今認是曇花


珊瑚幾傍蓮臺　薄靄氤氳鎻不開 謾向定中窺色相　分明龍女献珠來


捲雪春雲自古今　渀淜洞口澹禪心 聴來悟入無生處　始信潮音即梵音


聞說神龜駕石尤　三韓使者阻中流 即今已證如來果　一碧寒潭萬頃秋


衲子齋心禮六時　天門漂渺磬聲遲 夜深疑有蛟龍聴　一道腥風度水湄


彌陀峰厺是磐陀　片石孤懸聳黛螺 忽見火輪騰海底　千山曙色射金波


平沙十里軟如茵　一片黃沙淨絕塵 步步蓮花聞覺路　到來都是王身


浩渺波光似掌平　亂帆飛渡午風 皈依咫尺三摩地　冉冉青蓮十丈生


大士莊嚴現上方　愽山遙峙海中央 氤氳豈是旃檀爇　翠巘孤寒紫霧長


應噐東傳無上宗　如何朝暮水雲春 不因香飯施來倦　却波心制毒龍


洛伽孤絕迥難登　夜半誰然大智燈 為語靈明觀自在　箇中無減亦無增


厯厯雲龕紫竹叢　茶烹石火初紅 禪関日無人到　一縷茶烟裊碧空


鷲嶺迢遙何尋　渡杯今始到梅岑 琉璃萬頃金界　水月中天證道心
大地山河空色相　六時梵唄海潮音
從知彼元非遠　漫向人間歎陸沉


獨上峰頭說臺　経行趺坐復徘徊 奔濤怒挾罡風引　薄霧徐收寳鏡開
雨作天花當席下　龍随香鉢聴経來
圓聖果無難事　不二門中仔細栽


刦後莊嚴小白華　金錢詔許出官家 輪轉三摩地　龍蔵齊頒五色霞
古洞千秊猶竹葉　香林無處不蓮花
等心随順如相許　蚤向門前駕大車


島嶼微汒望不窮　片颿天際破鴻濛 潮吞碣石蛟宮近　雲擁金輪海日紅
萬國皈依來寳筏　十年開剏頌神功
窺後西歸意　松栢蕭蕭一壑風


幾廽飛目海東頭　天水滄茫擁寳洲 旭日晴霞金界迥　長風巨浪紺宮浮
雲生磐石空中色　月到旃林象外幽
寄語香嵒問耆臘　前生曾結淨因否


南海宜從此問津　随折葦渡江濵 一桮蕩漾天為　四色滄茫海作埌
定有來恣恠　即看罔象自清塵
娑羅佛國非難到　親見金光現身


攅峰峭壁勢排空　大海中間山最雄 蛟唇結楼雲湧黑　黿鼉撾浪日翻紅
潮音夜落龍吟外　天籟時吹僧梵中
何又辛勤尋觧脫　耳根觸處即圓通


卓錫何年厺來　彼無邉孤絕 清言我周我旋　高談卿用卿


潮生海日初懸　天倒芙蓉半插 石磬臨風自鳴　迦陵聲裡叶


金界旃檀海身　談空說偈驚鬼神 亂落天花可亭月　清光一碧照波臣
睥睨宇內日悠悠　兩眉不挂人間愁
乗虗飛渡慈航厺　直欲駕破海天秋
貌檏才奢心古　更事殘編任辛苦
洛迦茟乗多汗澷　苐恐名贒久塵土
青黃上萬刼　浮名安愽不朽業
優鉢比十輪圓　曇雲滿楮流千葉 西陵高士歸此僧　遙遙彼誰先登
我亦喜入蓮花社　馮將半壁了傳燈


紺宮崒嵂海中開　更有東林大辯才 舍界分成淨土　昆池刦盡識餘灰
鍾聲遠振黿鼉窟　幢影高懸日月臺
何幸聖皇知宿徳　紫衣降自九重來


空水潮音護法居　禪心不動自如如 金山寳剎曾飛錫　碧海洪濤止折蘆
紫竹紺光通寂照　萬松清梵悟玄虚
羨公永作迦維主　一片雲林帶月鋤


