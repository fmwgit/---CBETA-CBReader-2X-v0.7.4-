中國佛寺史志彙刊數位版, No. 25 雲居聖水寺志

登臨不可極　吟思滿秋汀


心逐浮雲飛落日　夢隨明月上孤槎 野夫亦抱終天恨　何處相期賦白華


淡烟翠靄或無有　蒼狗白衣任卷舒 孰謂無心出岫者　也尋真境藉肩輿


欲追使相登臨賞　媿我無因繼後輿


曾侍使君久登覽　松風飛雨灑旗輿


要知不是無心物　歸路還須使者輿


柏府使君今李白　時來此地一停輿


憶曾借臥衣裳冷　約取重來喚竹輿


乘興登臨迷返路　隔林山老引歸輿


蘇公邱壑情偏放　范老江湖心暫舒 和罷陽春人盡醉　不知身世在堪輿


巖前風定青猿臥　松頂雲開白鶴舒 好是山靈護法界　長懸紫氣慰扶輿


楚水吳山千里客　忽驚雲外駐籃輿


渾忘衣狗分常變　誰識佛心日卷舒 記取潢汙滯龍久　九天春暖起扶輿


白首重來成小劫　憑誰初地問權輿


雨餘早覺秋聲逼　午夜還看倦眼舒 快對南能評舊　臨風坐嘯小穹輿


經鎖千函妙　鐘鳴萬戶聲 此中真可樂　何必訪蓬瀛


石悟禪中語　鐘收飯後聲 我來臨絕頂　一覽小蓬瀛


曲引泉通水　多栽松備薪 山中如有社　我亦寄閒身


老僧能說先人政　寶軸仍收上世詩 嗟我重來多感慨　懷親憶舊不勝悲


坐來頓覺囂塵遠　別去懸知歲月忙 自笑功名真幻物　歸鞍欲上思徬徨


輕拖化雨千山潤　薄護驕陽四海除 萬丈碧霄誇著足　激昻今亦許藂林


市客屠俱集　高空醉屢看 何妨高漸離　抱卻筑來彈


藝圃開三昧　禪關破五陰 問年八十上　觀徧世間音


病妨禪課減　夢驗世緣稀 別汝青春日　書成木葉飛


端居無外慕　靜裏閱年芳


夕影歸林鶴　秋聲出塢鐘 空臺終日靜　坐對兩三峰


夕陽定起步西麓　鶴帶秋陰湖上還


久坐暮雲時變白　吟邊朝槿忽消紅 經年多病妨行樂　一叩禪關萬慮空


為問西來意　然燈話折蘆


白雁虛凝千里信　青山容得幾人歸 詩成正在鐘鳴後　獨坐空庭攬舊衣


高眠長不出　信爾有真閒


禽言谷靜偏宜聽　酒債山寒未肯賒 頭白友郎能好客　開廚客飯胡麻


苦行將何事　迷轉法華　


終日嗟城市　今朝喜暫閒


似覺諸緣靜　懷君空復情


落木徑開宜舞鶴　上方山曉自鳴鐘 西湖只在危闌外　引領秋光思不窮


春山振錫能降虎　秋水揮毫不換鵝 僧臘七旬空萬境　人稱無著古維摩


伏竇泉宜釀　吹松澗有琴 不須問勝義　早已薄懸金


竹光宿雨　鳥語出迴風 更卜重陽後　來看萬葉紅


身心漸覺塵累少　將尋此地談無生


不是春心勞目極　那堪處處老丹楓


真意已從佳句得　知師覺後蘊皆空


寶碣蒼苔古　梵音白晝閒 共傳楓嶺近　乘興更躋攀


未能離世網　暫爾脫塵囂


印公如可作　相伴話禪機


把滑到今日　道跡傳後人 彼眎身毒緣　世事數屣均 慧業重高躅　矧跂彼先民


漬有草露香　脫盡古苔綠 啟我別峰行　精勤我敢不 所以久瞻對　山月墮空曲


疎雨綠垂江浦樹　初陽紅映海天霞 遙知登眺忘空闊　直指恒河一點沙


曾聞看月稱名勝　願借山房半夜棲


自問孤懷宜僻處　忽嗤寥寂學卑棲


法席憑誰傳白業　殘碑遺我撫青苔 幢竿記取烟霞裏　吟斷西風畫角哀


三佛香泉古井　雙趺履蹟隱蒼苔 王孫何處殘碑渺　枯木寒鴉起暮哀


禪心清似水　詩律澹于秋 風雨鐙窗黯　能消旅客愁


相期共訂秋桐下　重肯扶筇話夜涼


誰道法門原不二　枉教杜口學毘耶


半夜潮回僧入定　四更月吐客憑樓 禪心詩骨清無敵　風雅應推第一流


何時租小艇　載鶴過南津


為求蟬一飽　沆每先嘗


支遁講堂標理窟　遠公吟社富詩囊 機鋒未接毘耶路　曳杖何緣似宿桑


刳腸何術從元化　換骨誰人得少陵 慚愧尺竿催進步　石頭來路正淩競


漢苑玉魚誰復葬　昭陵石馬亦無靈 可憐白髮山人婦　猶向燈前話後庭


禹井秦碑猶寂寞　遺黎何必悼興亡


贏得蘭城江上宅　城隅夏木鬱蒼蒼


春風入閣飛桃瓣　秋月臨樓落桂英 但得心閒棲勝地　著書何必論無生


道德五千人度谷　琴聲六一客名泉 登臨便覺浮雲小　漫擬高峰不語禪


徙倚夕陽陳迹杳　吟餘同試陸盧杯


叩關吟侶在　更上水明樓


浮生閒日少　披對豁塵襟


竹花生塔頂　風雨隔山腰 他日重來訪　新詩定滿瓢


兩侯經濟流德輝　孤衲登臨爽幽獨 珠宮琳館許飛來　白雲深處伴君宿


雲師來寶山　一住十五秋 讀書常閉戶　客至不舉頭 去年造其室　清坐忘百憂
我初無言說　師亦無對酬 今年復扣門　空房但颼颼 云已滅無餘　薪盡火不 卻疑此室中　常有此人否
所遇孰非夢　事過吾何求


赤日行天午不知　老夫一榻號希夷 兒童信松陰好　又到西湖唱竹枝


芒鞋竹杖是生涯　老鬢今年玩物華 為愛雲居松檜好　不須更看牡丹花


誰闢雲居境　滿山多是雲
淮揚千里隔　吳越一江分 僧獻有聲畫　童炊帶雨薪 寄言老幻住　今換幾番身


誰闢雲居境　崎嶇一路遙
青猊依佛座　玄鶴近僧寮 竹霧朝飛雨　松風夜鼓濤 中峰招不返　老我在塵囂


誰闢雲居境　登臨不憚遙
翠陰團竹徑　金粉落松寮 泉響窗前瑟　峰排江上濤 遠公知我否　慎勿笑囂囂


誰闢雲居境　我來臨翠微 江山吳越勝　人物古今非 東旭輝宸翰　西風振客衣 飄飄林下士　宴坐話禪機


誰闢雲居境　僧閒心事微 大顛真可友　韓子豈宜非 花落山藏錦　雲來石有衣 三車嘗自惜　未解脫塵機


拂袖風塵尚未能　偷閒殊覺媿山僧 杖藜終擬投三竺　裘馬無勞說五陵


長擬西湖放小舟　看山隨意逐春流 烟霞只作鷗鳧主　斷卻紛紛世上愁


林度翠微曲　城懸綠水隈
綺羅倏雲隔　仙梵入天來 落日西陵樹　孤烟帝子臺 上方看不厭　歸路絕塵埃


山僧憐我文園病　共向峰頭禮釋迦
四十九年迷苦海　百千萬劫總河沙 經聲西嶺通祇樹　仙梵中天散覺花
願乞世尊為弟子　從教髠髮具袈裟


山雲四繞多蒼翠　山中還有雲居寺 寺在雲關盡日幽　一往彌令長禪思
我聞尊者曰中峰　經行多暇手栽松 松葉松枝漬甘露　一卷法華一株樹
而今松樹長青青　世人誰覓中峰路 空門寧惜人代徂　形勝居然恆不殊 僧房各置巖仍谷　半嶺時收江與湖
湖水蕭蕭黯無色　祇見寒波一片白 冶遊誰復堤上子　靜眺故有山中客 客子來時不欲還　真性能隨老衲閒
歲除應是梅花裏　日落徘徊松樹間 漫復相逢歌白水　由來生計在青山


山樓烟景少　吟眺興偏幽
花雨千峰暝　松濤萬壑秋 野情真自適　仙境復何求 孤嘯殘陽外　蘼蕪綠滿洲


碧嶂環虛閣　藤蘿繞石闌
雲光晴滴翠　雨氣晝生寒 地僻塵無染　神清夢亦安 睡酣江上月　閒試小龍團


獨坐雲深處　翻憐世路非 僧閒堪作侶　景勝欲忘歸 陽谷秋陰茂　堂空燕雀稀 鉤簾湖水碧　閒看白鷗飛


山晚雲烟合　亭虛眺望通
湖光斜枕海　江色遠連空 邂逅何年別　攀登此日同 不愁歸路暝　宿有支公


閣倚層崖迥　開窗對畫圖 亂峰鳴夕照　殘靄散秋湖 客路依城轉　松陰過雨無 前江吟眺裏　一鳥下平蕪


人逐秋風至　青山老客情
竹深孤寺隱　雁集一沙平 古道埋荒草　長江送遠聲 登臨時把袂　日落照孤城


偕尋竹閣寺西偏　逸蹟相傳數百年
人倦儘容嵓下住　夏涼尤覺醉來便 鼯鼪靄靄相忘地　翡翠粼粼欲暮天
莫悵黃塵銷未得　暫分清晷學初禪


翠微引步上虛空　高下樓臺曲徑通
紅葉遙分秋萬樹　青山行過竹多叢 雲生古壁將成雨　日落長松更起風 望裏白毫知不遠　天花落處坐支公


江湖空老去　彈鋏暫歸來
禪榻依然近　香花特地開 路從雲外遶　山向座前迴 獨恨飢驅客　征帆已復誰


雲樹為籬山作屏　月明荇藻橫中庭
禪心映徹澄波碧　詩骨高淩夕照青 靜處見聞皆妙諦　定中色相盡忘形 塵緣愧我猶羈絆　得步靈巖昧已醒


悟入空來身亦餘　方知出世勝華居
剎連古堞塵偏遠　跡寄雲窩俗每疎 貝葉靜翻機躍躍　蒲團兀坐意如如 紛紜戶外雖爭擾　慧眼終疑賦子虛


巖下清泉湧　曾無卓錫痕 輕寒生白晝　皓月湛黃昏 境擅吳山勝　名因聖水存 補天此物　千古覆雲根


見說浮屠址　長松幾十尋 亭亭多勁節　落落少知音 遞響疑流水　迎風似鼓琴 欲消炎熱苦　不厭此登臨


步屧尋南郭　憑高一振衣 應知塵不到　驚起鶴飜飛 古岸淩滄海　烟蘿出翠微 亭空餘怪石　或恐是支磯


細路懸籬上　高臺四望開 泉源疑鷲嶺　霞氣接天台 碧樹城隅密　青山眼底來 莓苔供步屧　發興自悠哉


小院幽深處　泉香噴石顛 千秋古蹟　一滴至今傳 濺去苔痕溼　烹來瓠葉便 坡仙題咏在　拂拭憶當年


何年辭上帝　許爾臥東山 不為蒼生起　從教白晝閒 雲深人跡斷　日落鳥飛還 突兀知何意　偏容在此閒


朝來看霽雪　目斷兩峰西 樹挺瓊枝出　光搖碧漢低 六橋連縞素　萬里絕雲霓 已得山陰興　何須到剡溪


身倚雲天半　東南勝概收 翠濤兼樹吼　青靄傍城浮 山擁乾坤出　江分吳越流 超然塵世外　相對不知愁


風引晴雲出　秋來度女牆 相將共舒卷　未許獨飛揚 葉落林光淡　城高暮色荒 乘閒聊極目　叢桂正飄香


長廊澄皓魄　散步到深更 夜靜光逾潔　風微籟自清 美人千里隔　宿鳥一枝輕 仰見星河轉　優遊寄我情


我有高禪蹟　恒藏在篋中 好將懷素筆　付與梵王宮 珍重牟尼似　尊嚴貝葉同 攜之還合浦　善守有心公


幻祖高風在　欣逢手跡歸
筆花今始見　書法古來稀 虎向臨池起　龍爭染翰飛 士衡俊句　千載共瞻依


春色悲人事　松門澹夕暉 昔遊同禮塔　今望各霑衣 一病驚才盡　三生向佛歸 傷心堦草合　行跡尚依稀


誰闢雲居境　依山面列城 文峰高削秀　聖水曲環清 一碧長廊竹　風來戛鳳聲 我從閒徙倚　即此便登瀛


誰闢雲居境　禪林坐白雲 翠宜三面匝　清可一泉分 石破穿成牖　楓枯折作薪 自來人少至　樂得趁閒身


行腳闍黎似此身　秋天又過聖湖濱 半肩行李雲深處　紅葉黃花是主人


隻履記西歸　流傳自初祖 幻公天人師　千載復步武 巍然兩足尊　雙絢鎮禪宇
素製韌菅麻　細痕滅鍼縷 尺咫長有餘　顏色黯且古 想當閉關時　足不染塵土 蹴踏龍象翻　千峰度寒雨
幻影返真空　遺跡法炬 落人共瞻　皈心鄙簪組 為語居雲僧　世守慎藏弃


永明有道蹟　中峰接光燄 今觀雙履存　莫謂雙燈掩 淨土路明明　梅花香冉冉
何嘗隔一塵　實不離三檢 雲門法眼宗　踐形乃無忝 曾讀泰山銘　三寶慈謙儉 每懷夫子履　立身恥行檢
更生慚愧心　屐齒蒼苔染


阿師來大滌　建樹祇園勳 影瞻法相　作歌垂清芬 禪身本無著　人事腳底勤
肅觀雙不借　縷織纏氤氳 偉然藉白足　尺六超人羣 閱世五百載　猶護谿山雲 即此為傳衣　履空祛眾芬
石頭牢把持　踏實尊所聞 我慚纓世網　學步聊云云 日車走不住　林際含斜曛


吾道大無垠　祖風渺將失 此心竟何依　得得來雲窟 所喜蹟未湮　遺履二而一
傳非章敬來　制非睦洲出 想見兜羅綿　金鋮度精密 愧我腳下孫　箇事參難畢 合眼坐圓蒲　秋蟲吟唧唧


瞻仰幻祖風　雲居一雙履 鍼痕織細縷　麻色淨如洗 遙遙數百年　花雨隱香底
踏月轉法華　趺坐悟性理 道放龍象參　德化天人喜 足跡遍名山　松關閉聖水 至今爪髮塔　頂禮合十指
偉然九尺軀　法相滿月美 一懸竹樓中　四壁清風起 愧我隔世孫　未會禪中髓 疑團領犍椎　行腳走千里
徒費草鞋錢　歲月空逝矣 閒讀淨土詩　古歡盈窗几 想見舊行踪　吟覓梅花裏


積雨喜澄霽　夏木紛蒙蘢 招攜遂幽賞　古寺聊相從 長廊一何深　對面環高墉
憑襟暢遐覽　豁達開心胸 蒼翠潤欲滴　遠近羅諸峰 塔影靜卓午　湖光澹春容 塵境渺然隔　詩景爭來供
神因寂慮遠　趣以還山濃 沈思忽孤往　天外聞疎鐘


連山橫高城　日夕雲所出 萬物各潔齊　一雨積宏力 曲嶺紫蚓盤　林莽忽露日
振策偕素侶　縱目借禪窟 空廊不居人　寫望適其職 鏡湖自昔清　卓塔豈今立 天光送遙青　散作眾峰色
意似供客看　蒼秀不肯匿 耽玩情輒移　翻怪曦晷疾 齋廚飫蔬香　得句各呈佛


雲居西南城　厥構何代始 入門劫燒餘　豐草翳殿址 拾級尋僧房　今朝風日美
解衣各自在　一釋束裹累 雲公合瘦權　詩得幻住髓 殷勤導脩廊　瀟灑大半里 豁耳南屏鐘　照眼湖山起
天開林態媚　林霽鳥音喜 盭厔不模糊　湧現絇履底 晶明青銅鏡　重疊綠玉几 天公愛詩人　先令霉雨洗
茶酣且夷猶　吟足更徙倚 歸攜詩稿看　溼翠生袖裏


中峰瘞髮地　樹翳雉堞環 一角見湖尾　晴翠羅羣山 遠近互單複　半鏡呈烟鬟
片陰暗前岑　度壑歸雲閒 長廊久延佇　齋廚破僧慳 午景淨如拭　坐對脩篁間 新蟬忽曳響　逸興不可刪
日夕恣幽討　相與忘疎頑


一峰立城陰　黛色浮几上 羣峰湖面來　近遠疑相望 積雨忽破陰　快如埽殘瘴 閒行就林樾　頗亦便蕭爽
路轉聞齋鐘　淨居聊一訪 經龕已成塵　髮塔喜無恙 蒼涼話枯禪　牽率酬詩帳
廊空放遠目　妙處得新況 風篁語不喧　參差搖綠漲 誰梳佛髻雲　清淨見諸相 我疑坳堂舟　江湖落盆盎
夙愛已云清　愧無杜陵唱 逃暑指後遊　寬鞋獨來往


黃梅浹旬雨　洗盡蒼苔紋 朝光盪絕壁　嵐影搖風帬 我來長廊立　茗香散氤氳 遙望湖上山　積翠空中分
天公若遲客　冉冉飛涼雲 研席削新句　圖經懷舊聞 譚禪苦不易　愛山差足云
何時結淨侶　匄我旃檀薰 流連當落景　一舸招鷗羣


結廬西城隅　巖壑攬昕晏 環湖雨後山　新沐呈半面 精藍接烟蘿　拾級眾峰見
密竹搖清風　脩廊得勝選 澹沲雲化嵐　空明波若練 積靄午漸消　晴光眼微眩 僧廚蔬筍供　佛座巖花薦
阿師舊跡　瞻仰慨流轉 香燈耿長明　妙法傳一綫 谷鳥遞飛鳴　投林亦知倦


誰知入城遊　仍在青巖畔 寺右路轉幽　竹樹影淩亂 涼飇發長廊　小立縱目看
宿雨痕乍消　四山烟忽斷 湖波明滅中　葑草出遠岸 閒房納霽景　飄瞥不容玩 我本中峰裔　藜牀安清盥
翻經話宿因　歲月悲漫漶 吟罷理歸橈　白鷗共蕭散


新霽晚涼生　野水亂鳴瀉 薰風自南來　披拂青藤架 耆英來叩關　忘形不須迓 相引望林巒　清談趁多暇
湖分一角明　烟忽四山卸 照眼翠如洗　參差露臺榭 隱隱南屏鐘　清韻落茅舍
塵慮久蠲除　恬吟樂無價 鳴蟬曳斜暉　深壑忘九夏 慣伴閒雲眠　看盡雲變化


佳節肯輕負　登臨藉短筇
風聲隨澗遠　樹影倚巖重 碁侶舊同調　茅齋足放慵 羨師吟卷富　早晚欲相從


空居何處著塵埃　雲外江城碧四迴
奇石三台驚大米　原泉一滴契黃梅 青螺只許詩僧住　白髮應隨筆塚堆 飛錫自投天作意　鶴歸松漫哀哀


春山犖确路高低　淺草茸茸翠欲齊
古寺半荒藤覆瓦　寒城斜抱石為梯 湖先映檻浮空曲　塔影橫窗隔竹西 便擬與君歸淨業　經龕禪板共幽棲


脩廊獨倚暮烟稠　境靜人閒豁遠眸
雲氣黑含靈鷲雨　濤聲怒捲廣陵秋 泉流一滴源分細　石記三台事最幽 淨土牟尼陳迹在　香臺翻誦不勝愁


精藍雲護眾峰稠　楓嶺高頭一縱眸
雞犬萬家城市遠　風濤三折海門秋 講堂畫壁烟霞古　老佛塗金殿閣幽 囘首湖山無限意　與僧酬倡破閒愁


逍遙散步折風廊　癩可相逢話未央
五字難靡詩壘破　一甌聊試茗旗香 燒猪韻事思前哲　倦鳥歸心戀夕陽
可許宗雷同入社　還來消夏共清涼


雲居寺前夕照曛　落葉滿山秋不聞 雲居寺裏無人迹　蟲吟草底學詩客
丹楓樹老銀杏肥　長廊久立風吹衣 五雲山頂快鶻落　萬松嶺上寒鴉飛 朦朧林際穿微月　城郭炊烟生木末
西湖涼影上闌干　天與水雲同一闊


心香一瓣嗣中峰　野鶴孤雲來去踪 記得水明樓上坐　交揮談麈折青松


梵夾翻殘事藥王　八功德水汲清涼 此身苦器君知否　好證聞思般若航


西泠烟樹六橋東　是處珠林客寓公
坐借編蒲勞摸象　誰能鑽紙類雕蟲 青鞋布襪雲門與　麗句清詞雪竇風
竿木隨身參一指　不須瓶缶餉虛空


剎竿倒卻見門牆　行腳腰包盡道場
拂拭微塵光映徹　破除熱惱髓清涼 儘參初祖三年壁　誰奉中峰一瓣香
智藏不離文字海　渡人應未倦津梁


味此曹溪一勺甘　手揮如意且清談
春來只有情難割　老去都無佛可貪 語帶烟霞供晚聽　禪分賓主學同參 舊遊禪指今如夢　一夜梅花照碧潭


二月二日天氣佳　春遊不惜幾緉履
遺榮觀察性愛山　雲居寺畔尋石壁 我亦扶筇陪往探　果見瓏雉堞側 高脊藤蘿十丈牽　瘦筋樹瓣千層坼
中間竅穴更逶迤　剔泥不用煩人力 花萼天然肖海棠　分明造物工雕刻
僻在城隅人不知　圖經缺載殊堪惜 君不見南榷廢署石簇青　芙蓉流傳遠自宋朝德壽宮
今上省方邀賞鑒　一朝拔出泥塗中 從來顯晦有定數　安見石壁終淪草莽無遭逢


幻人幻相逝烟波　春意春風長薜蘿
襟袖香分梅冷澹　杖藜溼惹翠婆娑 山中靜極偷閒少　世上愁偏入夢多 恰值雲公蓮社啟　二三知己得頻過


翠壁丹崖望九溪　腰包行腳任東西
簷前栗樹竄松鼠　檻外茶山聚竹雞 平遠峰嵐青不斷　參差林木綠將齊 眼前不遇搜奇士　辜負春鸝自在嗁


