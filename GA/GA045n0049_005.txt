中國佛寺史志彙刊數位版, No. 49 峨眉山志

生生任我行　世世人天路 萬物常圍繞　那些隨分足


東海石頭枯　大峨如鐵壁


今朝惹得虛空笑　大地原來不是塵


慧刃當權　愚癡絕命 匿迹韜光　弗求弗競 時節既至　盛德已彰 聲動慈宮　恩寵異常
帑金不惜　莊嚴特勝 接物利生　人天恭敬 世緣既謝　素志已償 幻泡一擲　如棄敝囊
嗟嗟末世　尚有典型 師其寂矣　孰不懷欽 我聞法身　無來無去 遺蛻禪龕　千秋永賁


這具臭皮囊　今朝成腐朽


誓告大士前　願廣人天福 鑄作黃金相　百寶騰祥光 鎔範一鼓銅　洪鐘懸萬石
崇新大道場　丹雘一何須 儼如兜率天　劖巖成砥道　萬樹栴檀蔭 疑師乘願輪　來畢淨土緣
弘此大方便　妙力無邊際 所以彈指頃　莊嚴具足備 我聞真圓體　\一切空萬幻
空有亦皆捐　況乃世間相 問師何以然　法無有二故 假相以明空　心境了無礙
有為則有漏　無著即上果 師傳佛心印　不涉有情見 行遊與坐臥　無非真實諦
居不閱竺典　頌讚未嘗作 不出廣長舌　棒喝呈伎倆 或疑所修為　行高而解少
問師何以然　言語道斷故 達磨自西來　直指心體妙 一法無亦無　何用三藏教
師秉正法幢　峨峯顯慈迹 緣訖五臺山　先期自知化 雙趺坐說偈　文字豈不諳
不落蹄筌故　忍發師子吼 去住本無心　瞥爾法自露 靈骨歸名區　舍利晶光浮
我讚師功德　鐫之無縫塔 峨月有缺圓　峨雪萬古在 師名皎如雪　法同圓月輪
性則超太虛　不起亦不滅


百萬人天獅子吼　空中還有不二禪


師念最重　無過度生 何以表願　然此肉燈 肌膚焦灼　觀者為恫 師顏不動　如燒虛空
四恩未報　日夜籌量 惟憑法力　庶可酬償 兩書華嚴　刺血為墨 六相十玄　總在一畫
圓融行布　剖破疑團 重重法界　現一毫端 有為無為　原無分別 入此法門　紅鑪鍛雪
造像建剎　寵賁煌煌 承前啓後　法道以昌 報緣既盡　怡然示寂 遺範若斯　山川增色


心奉塵剎　以報佛恩 果然伏虎　搖尾吟呻 說偈坐逝　無減無增 紅珠山下　白毫日新


五十年來　巋然告成 紺殿陵空　日月倒影 一見昭覺　水滿龍門 以是夙緣　雲集千人
苦心開法　妙舌婆心 直指人性　臨濟上乘 道德彰聞　傾動中丞 金繩酬對　為世典型
退休逸老　去來分明 唱還鄉曲　彌勒惺惺 解脫真脫　破人疑情 蘆花江上　月皎風清
雙峯之陽　窣堵堅精 舍利斯藏　萬祀垂馨


功名傀儡場中物　妻子骷髏隊裏人 只有君親無報答　生生常自祝能仁


勞勞玉齒寒　似迸巖泉急 有時中夜坐　階前神鬼泣


梁城遇導師　參禪了心地 飄零二浙遊　更盡佳山水


拗折稱錘　掀翻露布 突出機先　鴉飛不度


者片臭鞋底　封將寄與汝 並不為別事　專打作詩嘴


實無一事金門客　時過長椿佛子堂 強似淵明心不雜　清尊特許對鑪香


尚餘七指杖能拏　亂走胡行今到家 為問那三何處在　依然合十更無差


謫向人間僅一週　而今限滿恐難留 清虛有約無相負　好覓當年范蠡舟


業風吹破進賢冠　生死關頭著腳難 六百年來今一遇　莫將大事等閒看


浪遊生死豈男兒　教外真傳別有師 富貴神仙君兩得　尚牽韁鎖戀狂癡


難將蟒玉拒無常　勳業終歸土一方 欲問後來神妙處　碧天齊擁紫金光


頒來法旨不容違　仙律森嚴敢洩機 楚水吳山相共聚　與君共跨片霞飛



一聲吼破太虛空　爍爍禪光橫大有

年經七十六　自愧無長處 弘誓深如海　道心高似佛 生生任我行　世世人天路 萬物常圍繞　那些隨分足


萬歲池深係岸固　從來不許人輕掬 俄分一滴與願王　徧界為霖洒甘露


七十年來　波波挈挈 推倒普賢　喚惺彌勒 正恁麼時　天空海闊


