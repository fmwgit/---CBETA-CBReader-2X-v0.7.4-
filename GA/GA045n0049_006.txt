中國佛寺史志彙刊數位版, No. 49 峨眉山志

果結菩提樹　池分阿耨泉 無生能自悟　雨似散花天


石漱泉聲細　林穿鳥路長 疎鐘沈夜雨　坐定俗情忘


顯諸神變　現千手眼 撐持世界　永無增減 法際虛空　諸相冥杳 究竟慈悲　萬億猶少
白馬之東　峨眉大雄 不逢曇華　曷構琳宮 用奉塵剎　皈依寶相 法力如天　功德無量
坤維永奠　乾運遐昌 天子萬年　奉我慈皇


歷元乃廢　今復興之 其興伊誰　自寶峯師 維彼寶峯　克振宗風 緬懷教旨　具載經中
迺來懇求　先皇時允 璽書護持　龍光煇煇 聖人踐祚　爰念先志 錫之嘉號　恩榮斯極
而徒遭值　厥慶無疆 受斯慶只　莫或敢忘 而率而徒　晨鐘夕鼓 心心稱誦　孰其予侮
上祝國釐　下祈民福 河嶽效靈　皇圖永固


如來說法相　皆是虛妄作 云何大蘭若　福徧一切處 微塵剎土中　塵塵皆是佛
眾生正昏迷　深夜行大澤 覿面不見佛　冥冥罔所覩 忽遇紅日輪　赫赫出東方
三千與大千　萬象俱悉照 亦如陽春至　百卉盡發生 本自含萌芽　因法而溉潤
亦如母憶子　形神兩相通 瞻彼慈憫相　酌我甘露乳 唯知佛願弘　聖凡盡融攝
熒熒白毫相　出現光明山 帝網日繽紛　寶珠仍絢爛 欄楯互周遮　扃戶各洞啓
天龍諸金剛　擁護於後先 既非圖繪力　亦非土木功 於一彈指間　樓閣聳霄漢
星斗為珠絡　日月成戶牖 即過阿僧劫　此殿常不毀 願我大地人　稽首咸歸依
一覽心目了　見殿因見性 若加精進力　了無能見者 佛法難度量　讚歎亦成妄
諸妙樓觀間　各有無量光 各備普賢行　慎勿作輕棄 我今稽首禮　紀此銅殿碑
佛佛為證盟　同歸智淨海


金殿陵空　日月倒影 萬佛圍繞　莊嚴相好 帝網珠光　重重明了 西連靈鷲　東望補怛
五臺北拱　鐘磬相和 是一即三　是三即一 分合縱橫　彰顯三密 示比丘相　現宰官身
長者居士　國王大臣 同駕願輪　同遊性海 旋嵐長吹　此殿不改　壽同賢聖 六牙香象　徧歷恆沙
威音非遙　龍華已近 虛空不銷　我願無盡


劫火憑陵　琳宮寂滅 金粟再來　津梁重設 發願王心　具勇猛力 莖草插地　香雲變色
樓閣陵虛　鐘磬振響 夕露朝霞　盤旋沃蕩 爰栖雲水　十方雲集 龍象威儀　蕭然杖笠
瑞相光明　普徧銀海 香象行塵　慈容儼在 因緣自天　應時則合 維山萃靈　注茲老衲
方石淥池　實崇相教 磨巖不刊　過谿長嘯


順佛遺勅故　不宣示神通 有為中無為　火聚開蓮華 無為中有為　甘露破諸熱
魔子自怖畏　我無怖畏想 或欲壞鎔之　為己富貴梯 賴世主慈觀　虎兕失爪角
或得遇佛書　文字不能讀 罪垢若消滅　字義皆炳然 卻來觀六經　全是顛倒想
今世青雲士　慎莫疑此解


事理無礙　機相盡融 耳觀非哲　目聽非聰 由音有聞　由聞有覺 聞實無聞　覺實無覺
兩目兩臂　散為大千 心無思慮　隨感應焉 言觀世人　心為形役 涉境迷真　顛倒思索
雖一手目　猶桎梏存 況乃千變　攫攘何煩 惟是圓通　了無滯累 如谷受響　如鏡懸視
慈悲靈感　沙界畢周 若光明山　尤號神丘 於皇聖后　為萬姓母 坤德攸載　乾祚斯久
爰乘願力　廣度生靈 經函法像　徧施四溟 繄茲峨眉　獨沾渥澤 範金為容　結宇為宅
苾芻踴躍　龍象懽呼 楊枝初拂　立現珊瑚 稽首大悲　願佑我后 如月常明　如山常壽
慶澤誕毓　天子萬年 熙熙化日　蕩蕩皥天 乃溉餘波　微塵國土 聿登春臺　共樂寧宇
天壤有盡　功德無垠 敢用作頌　永戴皇仁


三世一切諸如來　國土莊嚴劫次第 如是皆於佛身現　佛身毛孔發智光
其光處處演妙音　說法利益無邊際 口門放光何因緣　普賢長子佛所說
普賢品說平等因　如來所說平等果 往昔無量劫海中　願常供養一切佛
隨願所行得圓滿　桃李先花後果成 普慧雲興二百問　普賢瓶瀉二千醻
凡說一法一切法　理事圓融法門中 善財童子菩提心　五十三參差別盡
文殊囑令見普賢　法解已圓須行證 普賢十願等虛空　禮敬諸佛及回向
十方三世微塵剎　一一微塵皆佛所 及有菩薩摩訶薩　重重海會而圍繞
我以普賢行願力　現諸上妙為供養 華鬘音樂衣蓋雲　塗香末香燒香聚
一一燈炷須彌山　一一燈油大海水 以如是等最勝具　皆悉如法而供養
虛空眾生煩惱盡　我此供養無有盡 十願之中功德海　一皆綸貫悉無餘
所有與我同行者　願持諸佛微妙法　光顯一切菩提行 世間所有眾福業　一切皆是佛光照
海會堂中福田利　所有功德亦如是 予今施助一供養　悉使修行至於果
一法門中無量門　無量千劫如是說 我以無量音聲海　普願功德皆圓滿



到處花為雨　行時杖出泉


洗鉢泉初暖　焚香曉更清


錫飛常近鶴　杯度不驚鷗


挂衲雲林靜　翻經石榻涼

釣艇去悠悠　烟波春復秋
惟將一點火　何處宿蘆洲



絕頂來還晚　寒窗睡達明

善哉諸眾生　皆涉有為法
菩薩入三昧　遮那之願力 身相如虛空　不涉善惡念 是名息心所　菩薩方便力
憫念於眾生　無住而生心 遂有種種法　流浪生死際 唯願諸處者　遠離一切覺　餘者皆非是


