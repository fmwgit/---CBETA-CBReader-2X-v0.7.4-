中國佛寺史志彙刊數位版, No. 77 九華山志

勾邑真人宅　唐朝處士家 雲霞護金碧　瞻眺夕陽斜


九華亦有閒樵子　山月山花不管年


露積璚為樹　霞飛錦作堆 使君棠影在　安得共徘徊


洲島連荒漠　蛟龍入窈冥 凭高聊眺望　今古眼前萍


佛乘大有支持力　舊塔雖攲不更傾


天地有何物　子孫無一閒 當時若詔起　未必得生還


三千里外一微臣　二十年來任運身 今日忽蒙天子詔　自慙驚動國中人


一春新酒興　四海舊詩聲 日使能吟者　西來步步輕


九子舊山增秀色　二南新格變風騷 由來稽古扶公道　平地丹梯甲乙高


微雨散西林　羣峯忽晴霽 著屐蹋新泥　迢遙任所計
泉石開心神　涼風吹松際 青翠入荒祠　古砌衣薜茘 殘碑臥檐楹　白日門猶閉
廢興固有時　我來閱千歲 豈不深慷慨　聊與陳瑣細 君本謫仙人　自矜多才藝
詞賦凌滄洲　致身外科第 空慚明主恩　遂使讒蔽 丈夫感義氣　忍被利名繫
脫身事五岳　宇宙同參契 襄陽杜子美　愛君如兄弟 從此下吳越　江山來休憩
浩然懷英風　精魂隨波逝 歌君蜀道難　為君一掩袂


空山吹杜蘭　香與紅泉匯
緬彼謫仙人　書堂垂曠代 端明亦有言　白眼高四海 順逆智豈昏　遘會磷淄改
為稽新唐書　天寶分藩在 懿親急蒙塵　從師詎云罪 以此謝紛紛　一洗遺俗累
弔古憩東巖　鬱盤何碨磊 林樹多虎熊　悲風嘯山鬼 欲往溪無梁　世遠英名倍
綠水吐蓮華　想像餘文彩 逸才不再得　爭殺毋庸悔 願附玄鶴翼　招子翔雲澥


少微高隱白雲端　苫塊圍鑪血淚乾
丹詔身榮全節易　孤臣心死報恩難 空山日落猨啼急　古墓松深月到寒
流水不關人代謝　秋生巖谷野花殘


布韋高遯卜安居　富貴浮雲意自如
醉裏有懷嘗倚劍　闌邊無事且觀書 落花疎雨吟成後　修竹清風睡醒初
客到莫嫌生計薄　九華山水任樵漁


蝌蚪尼山學　麒麟漢代功 人分千古局　公擅一身雄 玄水珠先握　迷川筏早通
青雲蔭汗　赤日照葵忠 自奮神羊觸　寧甘伏馬充 直聲寒九域　正氣惱重瞳
儋耳投蘇老　雷州遣寇公 憑天驕國狗　射影伏沙蟲 劫盜遙行刺　孤臣但叩衷
誰知膏刃客　猶作泝波翁 信有良知在　無憂直道窮 終焉迴聖怒　無復據神叢 風力南溟厚　龍光北斗冲
為霖開幕府　仗劍領元戎 義戰宸濠縛　妖氛彭蠡空 康侯勞汗馬　楓陛賜彤弓
河帶盟淮上　茅封出海東 濟川才既偉　銘鼎志尤洪 道牒終無擯　經箱老更豐
尋山同裋褐　聚石倚崆峒 兩度芙蓉嶺　諸峯錦繡中 曼陀花似雨　聽講狖吟風
半偈東巖唱　纖歌絕頂工 整衣致樽俎　縹緲浙雲紅


九子何嵬崒　春遊屐齒芳
壑抽瑤草秀　峯拔古蓮香 鳥道通仙窟　鶯花覆佛場 於茲歌陟屺　霞嶺鶴猶翔


簾捲谿雲上玉鉤　泉聲和雨入谿流
山山瀑布頻驚雪　樹樹松篁並耐秋 洞口煙霞閒吐納　沙邊鷗鷺任沈浮
停驂且盡今朝興　更上前溪百尺樓


打圍行蟻時時戰　觸紙癡蠅日日鑽 有客雲山深處臥　靜中囘向此心觀


多少人間狹路偏　山川還是舊山川 澹然忘笑兼忘指　默默真成第一禪


五溪橋似虎溪橋　過此悠然息世囂
二十里餘蘭若出　三千丈外劫塵超 人行松杪雲生屐　江繞沙湍雨助潮 識否廬山真面目　休教容易賦逍遙


心不能安總是魔　亭亭孤塔鎮巖阿 倘無佛力三千行　奈此邱蛇井鼠何


毒霧腥雲染寇鋒　萬家鄉井雉罹罿 山前堆滿縱橫骨　換得將軍不戰功


與月轉洪濛　扶疎萬古同
根非生下土　葉不墜秋風 每向圓時足　還從缺處空 影高羣木外　香滿一輪中 未種丹霄日　應虛白兔宮
如何當羽化　細得問神功


金榜曉懸生世日　玉書潛記上昇時 九華山色高千丈　未必高於第八枝


