中國佛寺史志彙刊數位版, No. 62 泉州開元寺志

出谷與歸源　一時俱備足


勘破西來意　希蹤方外儔 摳衣滄海近　幸拓蔭城頭


杯酒情無盡　陽春和寡儔 壯遊諧夙願　絕勝鳳池頭


擬作出塵侶　權參濟世儔 請君臨眺處　高咏一回頭


北斗誰能酌　孤雲我作儔 一塵飛不到　恍惚駕槎頭


長嘯開天籟　芳心結酒儔 坐談忘夜久　星漢轉簷頭


政簡長無事　詩新自寡儔 口碑誰並永　雙塔片雲頭


殿古藏雲紫　壇虛映日明 我來問陳蹟　金鐸向空鳴


廊長旋日永　塔聳切雲齊 抄論人何在　堂虛鳥自啼


飛花常入座　甘露每流泉 安得環與照　垂光照大千


石鼎生新燄　天花點舊苔 遙思潔己訓　帝語尚如雷


梵宇盛唐　浮屠宋季 楞嚴精疏　爰名茲寺 紫雲在天　白蓮在地
電虹履端　綿綴攸蒞 咫尺天威　駿奔郡吏
中葉塵刦　大臚為崇 雪山休糧　金界還縮
遂啟諸傭　仗公藴利 金鐵飛精　火攻伏熾
毫鏡重轑　淨域含垢 祝聖之辰　有孔疚
猗與楊師　觀察遐陋 穆風既扇　周雲斯覆
愷慈鸞祥　憲令獅吼 馴彼暴鰐　睠茲靈鷲
咨爾和尚　同辭稽首 除戎不虞　回祿徵咎
維公之仁　求瘼如身 維令之肅　靡苛而速 惻然詢謀　合德郡公
乃戒棷役　盡驅諸傭 曠遠人烟　高原之墉
禍蓄而燔　止于武宮 不徙之禍　倍數于東
環寺西民　手額頌公 昔聞曲徙　稱為上德
禋意修令　勝妖默默 鱗鱗西偏　仁猷允塞 侔造神功　豈伊佛力
公即秉鈞　內翊皇極 豫斥殘　以紏王慝
外寄九關　詰固封域 折衝弭萌　以匡王國
寺之檀祖　椒蘭蕃息 黃氏令裔　附驥同陟
銘心不啻　願劂副墨 詔之方來　以垂後則


銀亟遙度　須彌嵂崒 國號毘尼　天曰兠率 弄土為城　編茅覆佛
積縷滿千　貿花貢馝 發彼弘願　更無長物
瑤壇之祝　天子萬年
冠裳萃止　嵗時有 尊勝弗飭　禮敬虛懸
戒律具嚴　貪為慳緣 吾儒之教　亦復如然
懿哉郡侯　憑熊分虎 香風慈雲　慧日化雨 性根菩提　澤庇寜宇
陛肅趨　楓宸在覩 爰霈檀施　成茲義舉
淨財遞委　凡眾齊心 露澄紺井　霞暎雞林
層甍迎日　蓮座凝蔭 令辰崇典　天鑒如臨
濟濟翼翼　以莫不欽 海國騰歡　羣黎戴德
頌公佳績　勝彼佛力 兼生其共　垂範罔極
爰勒峴碑　永鎮寶域 恒沙有盡　貞弗泐


一芬陁利遍流芳　不在春蚕葉上香 為瑞為祥百廿剎　阿誰又覔舊枯樁桑樹白蓮


一色光明撥不開　半青黃底浪疑猜 山河百二全包裹　放你函關望氣來紫雲盖地


清淨尸羅全躰是　如何特地强安排 五層封土鬼蹲埵　更望天中上味來甘露戒壇


這裏是甚麼所在　常枝蔓敢侵疆 還他一種靈苗好　吹落春風步步香凡草不生


碧眼龍眉解魘人　容求單位笑欣欣 明朝添五百閑漢　大屋潑天開紫雲應夢羅漢


無端要播臭名聲　平地干戈老賊精 是我何曾施寸刃　屈他五十六人兵支院高僧


湧出團團無縫塔　再來古佛也難尋 同時遮照全賓主　爛却虛空不轉心東西石塔


靂靂聲前俊不禁　豁開秋水碧沉沉 天生神物瞳人別　除是綆長來汲深古龍眼井


十支論註手抄過　弘法其如作俑何 大智人前三尺暗　後來入海算沙多文殊墨蹟


露肩擔荷個什麼　想得平生誑謼人 坐剎清風明月底　雲間更著一渾身袒膊真身


揑土塗金巧像真　落人眼底翳還生 蓮宮个个識得你　七佛中間第六名


八字掀開解脫門　毋勞郢匠運風斤 是誰把手拽不入　華屋重重鎖紫雲


戒珠光射湼槃城　盖復將來禍事生 个个紫雲門下客　誰無靈骨墮深坑


業習頓空能所取　真唯識性絕纖埃 七零八落紙上語　莫謗文殊親寫來


鎔銅百沸可沾脣　慚愧楊岐鬬飣新 甘露作羹雲作飯　全開鼎鑊平人


逼人透此頭關　得路何如塞路難 个个橫眠單七尺　天光瑩徹覺場寒


唯識之成依主釋　窺基章疏已支離 隨波逐浪猶抄寫　大好堂堂七佛師


石塔雙飛縹緲端　凌虛頂上結金團 晴光閃爍天中落　紫氣飄搖雲外寒
過雁猶驚明月動　騰龍誤作寶珠看
欲擎霄漢慚無力　萬古孤高一點丹


凌風絕頂逐天遊　郭外青青農事幽 欲逐枕書開北牖　喜看携榼向東丘
偷閑喜訂空門約　勝果還輸濟世儔
自愧未能成底事　憑欄長憶白雲頭


雙塔高標日影悠　振衣覽勝復探幽 剎那今古田三變　無盡興衰土一丘
檻外落花空色相　樹頭啼鳥亦朋儔
凭欄欲說無生話　却恐庭前石點頭


車騎追隨覔勝遊　題詩轉覺紫雲幽 欲從白社謄千頌　未種紅蓮媿一丘
塔影自懸空不染　鐘聲長寂意難儔
神宮且莫論興廢　悟得餘生到上頭


蒼茫風色浮蓮宇　此日登臨曲逕幽 異代河山經百戰　雙標石塔等三丘
乾坤眼底看猶小　意氣樽前喜得儔
自是使君憂海國　應揮雲雨覆蒼頭


雙塔嵯峨連碧靄　危梯斜倚路通幽 但聞笳皷空中響　渾似逍遙海上丘
前代桑滄驚幾變　郡僧飄落嘆空儔
懸知世事須臾異　莫遣交情厭白頭


高標梵宇開金地　雙塔崢嶸景象幽 好雨三時催令節　乘春五馬入丹丘
老僧趺坐心長寂　詞客當樽意寡儔
喜得追隨人境外　興豪揮灑碧雲頭


禪宮銷歇半氛埃　此日青蓮瑞色開 不用布金酬寶地　已看飛瓦上層臺
香幡新裊烟霞起　靈鷲忻隨燕雀來
憶我東林曾結社　長廊步履思悠哉


道人楖栗一條銕　等閒敲落天邊月 窮冬凍寒鳥不飛　着草鞋踏冰雪
問汝遠遊欲何之　道人手脚徤如騅
先上匡山參海印　後泝黃河入京師
問汝遠遊何所為　道人心事頗呆癡 欲乞藏經三萬卷　還與盲眼作金篦
我聞經藏何處所　貝闕龍宮邃莫睹
呵護還列百千神　卷葉繁多十二部
非仗古佛生威光　不然么麼何由取
嗟哉末法真可憐　黃口亦說威音前 何曾脚跟能點地　空學鼻孔漫撩天
德山條捧臨濟喝　父也報仇子行刦
欲抛古教塞瘡疣　慣道佛是乾屎撅
汝今此行亦壯哉　要與古聖吹寒灰 彌勒樓閣重重好　應須彈指為君開
紫雲寶剎凌夷久　吉祥殊勝豈終蔀
行看白馬自天來　共聽開堂獅子吼


千家燈火暮雲間　海上鰲來共戴山 眼底乾坤終變幻　樓頭烏兎幾回環
管弦處處客長醉　鐘磬聲聲僧獨閒
夜半苦啼歸去好　莫教直待鬂毛班


傑閣崢嶸紫翠間　重來長憶舊溪山 蓮園在昔元尊勝　寶搆于今喜復還
簾捲直觀滄海小　窗虛長對白雲閒
滿城第宅渾如錦　鏡裏誰饒兩鬂班


