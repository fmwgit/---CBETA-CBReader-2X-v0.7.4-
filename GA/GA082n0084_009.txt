中國佛寺史志彙刊數位版, No. 84 雞足山寺志(第7卷-第10卷)

大道渾淪　有聞乃先 惟神妙物　惟教綂天
吉樹道成　香檀相起 象駕東驅　鷲峰西峙
衣傳迦葉　演摩騰 千流片筏　萬劫一燈
孰其作者　留兹筌蹄 誰其述之　沈灰摶泥 雞園既彝　雁堂為隰
龍厺潭空　鶴歸林寂 道以人弘　由心轉
微言未絕　勝地斯顯 穆穆守君　奕世銅虎 克孝克忠　允文允武
舎彼已趨　躭兹淨業 百堵俱興　四天爰恊
彤墀砥平　紫殿 恭祝蕃釐　山呼雷動
鬱鬱叢林　煌煌丹雘 夏藻敷棻　秋蓮布馥 風柯夕籟　月鏡朝容
壁鋪錦繡　峰吐芙蓉 既妙莊嚴　亦饒佳趣
鐵輪不煩　金地自布 迦毘無域　菩提無根
惟德惟善　覺之門 名山不騫　貞珉可紀 與國同休　令聞不已


