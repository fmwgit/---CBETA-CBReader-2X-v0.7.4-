中國佛寺史志彙刊數位版, No. 8 重修普陀山志

樹色秋擎出　鐘聲浪答囬 何期乗吏役　暫此拂塵埃


拂茲竇下　凌彼天之層 和風洒雲龍　清樾培佳程
睠言遊仙侣　趣趾成蓬


龍女呈珠貝　如來現玉毫 直將超世界　詎獨解天弢


天女咸悲仰　童真亦屢叅 捨家猶畜髮　長此事瞿曇


海日蒼崖曉　蓮花碧水深 為民遙頂禮　願普恒沙金


天削峯成玉　沙鋪地是金 泠泠俱作梵　蚤已滌凡心


金粟山為鉢　蓮花水作臺 磐陀望三島　咫尺是蓬萊


叢蔚蘿侵戶　縈紆竹溜泉 玻璃千萬頃　水月暎人天


蹟以蓮花著　林將竹葉藏 何時登彼岸　側想在慈航


黿鼉爭出沒　日月自沉浮 向夕烟氛斂　珠光似可求


經為魚龍說　人將鸛羣 慈航如可借　不厭徃來勤


水梳草滑　風掃白雲空 悟入三摩地　瀟然興味同


依山茅徑仄　到處竹泉清 祗是供隨喜　新茶煑石鐺


波湧金蓮界　林依紫竹叢 何縁謝塵網　膜拜與僧同


陽谷千年木　隂崖萬古苔 遙瞻金碧麗　彷彿近蓬萊


琪樹禪觀　迦陵語梵音 金容如可見　灑灑遍甘霖


雙樹雲中出　千花空裡生 超然登彼　未論濯塵纓


虚室月生白　空庭雨送青 憐余攖網　不媿山霛


逺從娑竭頻搔首　太息閻浮儘刼灰


倦借僧眠榻　渴分佛供茶 尚思憑願力　彈指遍恒沙


僧說前朝事　人多象外心 翻悲出門去　鐘磬有餘音


縹雲飛海上山　掛帆三日上潺顏 兩宮福徳齊千佛　一道恩光照百蠻
澗草巖花多瑞氣　石林水府隔塵寰
鯫生小技真榮遇　何幸凡身到此間


驚起東華塵土夢　滄洲到處即為家 山人自種三株樹　天使長乗八月槎
梅福留丹赤如橘　安期送棗大於瓜
金仙對面無言說　春滿幽巖小白花


山月出天末　水面生晚寒 扁舟劃然徃　萬頃相渺漫
星河白搖撼　嶼青屈盤 逺應壺嶠接　深已雲夢吞
蟠木繫予纜　扶桑纓我冠
寸心役兩目　少試鯨魚竿


起尋千步沙　穹石塞行路 怒濤所摐擊　徒以頑險故
卓哉梅子真　與世良不遇 上書空雪衣　燒藥廼烟樹
玄螭時側行　縞一廻顧
從之招羨門　滄海晝多霧


茫茫海間　海岸此孤絕 飛泉亂垂纓　險峒森削鐵
天香固遙聞　梵相俄一瞥 魚龍互圍繞　山鬼驚變滅
舟航來旅游　鐘磬聚禪悅
咲撚小白花　秋潮落如雪


元氣茫茫混太虚　天呉簸撼蕩坤輿 千年木石勞精衛　百谷波流會尾閭
月下明珠鮫女泣　雪中飛觀羽人居
秋風吹老珊瑚樹　不見麻姑錦字書


一花初起白龍堆　萬騎長驅石壁開 碧海有山都是雪　青天無雨只聞雷
秋高鴻鵠排雲去　夜靜蛟龍出穴來
借問乗槎向何處　五雲咫尺是蓬萊


寳凌空十丈高　欄南望際鯨濤 天花散處皆金地　海月生時見玉毫
夜氣澄清龍在窟　秋風蕭鳴臯
丹梯咫尺諸天近　香霧霏霏濕苧袍


天抱琉璃宮　鼇柱不見底 誰騎香象來　明月弄空水


山椒石壁寒　沙岸水痕泐 濤聲日夜喧　禪心自空寂


白馬駝經來　乃在大海外 誰知震旦中　有此無色界


寳殿低秋浪　踈鐘入夜風 身心無處着　始悟本來空


嶙峋僊界錦城堆　寳樹瓊花面面廻 勢壓海門鼇背重　光搖島璵蜃樓開
層巒徧向雲間出　飛瀑全疑天上來
自是修真竒絕處　何須弱水問蓬萊


三神山逺不能尋　惟有洛伽名古今 萬里扶桑開四照　九天靈鷲削孤岑
一枝鸚鵡多饒舌　遍海蓮花不染心
謁罷潮音靈洞口　依願晚濤深


積水中開梵帝宮　孤高引列仙風 始知四大浮空住　別有三天護法雄
肅拜聖儀明滅裏　廻看人世有無中
殷雷欲裂潮音洞　何處西方更蒙


近有三生紫竹縁　何須十地與諸天 獨騎香象開龍國　故擊靈鼉撼蜃川
銀浪秋掀天影澹　金輪朝海光圓
但將一勺澄心地　舉目千花盡是蓮


妙應峯頭披世氛　磐陀石上攬晴曛 大千毫髮空中見　諸佛威音定裏聞
虚唄自隨龍鬱律　天香惟與氤氳
三山近立祥河外　盡為金駐彩雲


巢頂孤僧坐似懸　更無色相與區縁 蓮花寳界龍腥薄　薝蔔香林鳥性圓
唾巖珠尋到海　乍飛月鏡已升天
真無水色寒能照　假有山光亦自鮮


直為探竒過上方　居然臺殿水中央 到知海岸真孤絕　遙望瀛洲亦渺茫
石洞寒潮鳴梵唄　竹林明月放圓光
鯨波一洗烽烟息　仰見慈靈遍八荒


忽然飛渡海雲東　海色澄清霄漢通 借問此心何所似　白雲映水月當空


西教東流到補陀　金蓮花映娑羅 星河歷歷黏青漢　島嶼纍纍浸白波
龍獻寳珠歸象罔　僧留香飯與黿鼉
我來欲如來藏　老傍寒松學鳥窠


欲問如來何處尋　寳輪空裏海濤深 朝看絕島開龍象　夜聴寒潮落梵音
萬頃風雲浮碧玉　九天日月布黃金
閬州恍在藤蘿外　夢入西方不住心


望來鼇柱淼無涯　海上孤懸小白華 說法臺高開寳藏　潮音洞逈湧金沙
扶桑夜沸二更日　祗樹光生五色霞
我亦有冠慚未掛　梅岑何處覔丹砂


洛伽山浸海波中　大士西來彼岸通 不是世人迷苦海　肯教說法到天東


翠壁千重盡　滄溟萬里開 龍宮吞日月　蜃氣擁樓臺
五嶽誰飛錫　三生此度杯 地疑人境外　身似梵天囬
紫竹藏鸚鵡　青蓮見善財
海神聴法至　天女獻花來 慧眼觀千界　潮聲振九垓
依持半偈　甘露灑塵埃


雲海慈航一葦輕　身隨大士踏空行 波光東去通夷國　烟島西來擁化城
夜吼潮音千壑應　寒飛花雨四天明
塵心到此清如水　文室吾將擬淨名


海風吹雨失千山　幾日藏舟翠壑間 忽放光明遍三界　青蓮一葉水雲閒


我家世漁海東　烟波滿眼青濛濛 我生夙抱探竒癖　十洲五嶽期過從
金閨一旦謬通籍　矯首滄洲思無極
馮誰寄我仙山圖　開卷神飛渺南國
秋濤灝瀚秋雲賖　紫翠中浮小白花
瑤光逺映三摩地　金色平鋪千步沙
蛟宮鰲極出贔屭　寳相珠纓示神異
慧炤孤縣震旦中　慈航飛渡閻浮際
一襟水月共澄鮮　真歇頭好息縁 泡影河山忽明滅　沙世刼幾逃禪
馬首京塵幾十丈　西風吹滿青袍上
苦海溟溟日望洋　津梁咫尺徒神王
題緘為報大將軍　莫磯頭白鳥羣
他日浮槎指南海　相携同禮白巖雲


洛伽山上古祗林　白馬西來峽口深 月出爾時樓閣影　風還如是海潮音
若非鸚鵡元能語　誰解蓮花不染心
五十三貟知識盡　可勞踪跡問浮沉


五嶽三山總浪遊　法門高敞海天秋 窓前雲氣蛟龍起　檻外波濤島嶼浮
月映寳珠明上界　星隨燈火散中流
黃塵白髮真無賴　彼岸慈航何處求


雪膚蒼貌紫霞裾　幾駕蒼虬下碧虚 踪跡尚留青海上　珮環遙向玉樓居
雲封洞口塵氛寂　潮漲沙頭月影孤
欲就此中求至理　本來妙相一明珠


瀛堧浩亡極　潏宕簸坱圠 靈巖邈孤懸　際斷神境別
海渴蛟飲　磴道凍虹折 白日浸曾波　晴空翳膠
剎雲島獻　儵忽烟鳬滅
山足落潮　沙明浩如雪 兠羅敞銀界　七寳嵌金闕
寺影倒空水　永與喧囂絕
龍來殿門腥　夜冷霜鍾咽 大士坐香臺　青蓮映紺髮
琱窓繞琅玕　函經護松栝 天花雨紛　高僧時說法
有去即有住　無解亦無結
福慧不唐捐　能所俱了徹 西教自東流　津梁此娑竭
何必迦毘羅　然後得寳筏
余今討空宗　萬念抹摋 願聞微妙言　庶啟廣長舌


巍巍法王子　天人所師尚 菩薩乃應權　佛果證無上
逺從身毒國　大法來龍象 孤高託厜　浩蕩乗溟漲
詎應愛空闊　無乃愍流浪
人生墮苦海　神識昬漭漾 哀哉萬刼中　業趣日醖釀
輪轉何繇超　泥犁深萬丈
慈氏興大悲　弘誓度羣妄 言深奧衍　妙義蔚遐暢
不廢耳目用　而忘耳目相 世音乃以觀　觀徹理無障
三千及大千　桴鼓答靈貺
蠛蠓音咿嚶　洪鐘響嘹喨 尋聲捄苦難　茲理實非誑
周徧法界中　咸令滿所望
無情亦知歸　有識那不向 如來度久　疇為寳藏
繙經悟真諦　我願如玄奘


蘭若孤懸大海中　山根四面插蛟宮 浪推旭日排天出　風靜凉蟾照影空
異鳥聲和仙樂細　靈鼇背閃佛燈紅
神州別有三摩地　况與蓬萊咫尺通


不斷潮音響石淙　蒼厓陡絕杖孤笻 天浮島嶼雲帆亂　殿壓黿鼉雪浪舂
曾共鳥窠叅了義　還依龍藏討玄宗
日斜空水澄如鏡　微有冷風送暮鐘


獨上磐陀四望寛　青螺一帶抹烟巒 樓沾蜃氣全疑濕　潮落沙痕半未殘
波面紅蓮開十丈　巖前紫竹長千竿
朅來頓悟圓通理　手挈銅瓶汲巨湍


不因禮佛到翁洲　那識乾坤屬一漚 欲就此中超幻刼　更從何處覔閻浮
雲光佛日三千界　海色仙人十二樓
幢蓋蕭蕭金磬冷　碧山黃葉寺門秋


翡翠臺吞島樹　珊瑚簾控海峯青 香船暮客帆投浦　寳霜鍾月在瓶
聖主紫泥封賜詔　內官黃帕捧函經
人非人等俱聴法　夜半龍來殿不腥


扶桑日出曉蒼茫　淼淼行空一葦航 誰劈銀濤開寳界　直扶鼇柱駕金梁
僧歸水府袈裟濕　女散天花佛座香
悟得無邉先及岸　了知東土是西方


何來鷲嶺削千尋　大士端居紫竹林 日月高窓懸石扇　烟霞古洞響潮音
五雲瓔珞莊嚴妙　七寳琉璃般若深
菩薩泉名功徳水　但教一洗盡凡心


凍巢時有來歸　舟楫多雞犬稀 絳月夜侵龍女襪　碧雲秋冷梵僧衣
祗因海浪天逺　轉覺香臺與世違
塵土刼灰都不到　蓮花開落是禪機


梅尉丹爐火不溫　踈枝淡月島烟昬 只愁海叟吹龍笛　攧落羅浮萬樹魂


龍宮蛟室霧絪縕　幾樹珊瑚認未真 雪裏頳霞高十丈　紅綃恐是獻珠人


海濤飛雪復舂雲　寳殿踈鐘入夜分 潮自砰鍧僧自定　悟來原不是聲聞


清江使者夢　五兆空嗟朽甲靈 豈是來遊蓮葉上　水天凉冷月痕青


野衲齊繙貝葉書　磬聲遙度暮沙虚 神龍聴法妖蛟舞　親見如來金臂舒


黃烟黑霧潺湲　忽破天昬海色殷 誰駕火輪推雪浪　赤光如矢射千山


黃如金屑軟如苔　曾步空王寳襪來 九品池中鋪作地　祗疑赤脚踏蓮臺


波上芙蕖盡著花　香船蕩槳渡輕沙 珠林只在琉璃界　半壁紅光見海霞


愽山突兀海孤懸　日對軍持大士前 不用栴檀燃佛火　曉來嵐氣自生烟


應器東行大眾從　遍施香飯說禪宗 更看一酌滄溟竭　此物由來制毒龍


熒熒一照迷津　光奪須彌日月輪 萬刼靈明應不滅　五燈傳後與何人


蕭蕭古寺白烟生　童子烹茶煑石鐺 門外不知飄急雪　海天低與凍雲平


名山梵剎海東開　金作禪宮玉作臺 萬慈雲青雀下　半空法雨白龍來
依微石室窺無相　彷彿珠幢見辨才
誰似神僧杯可渡　摩尼自取照蓬萊


蒼蒼磴道控瑤岑　大士遙瞻亘古今 雪檻琅函開閣淨　松門燈火隔窓深
鯨波澄作蓮花藏　蜃氣噓為薝蔔林
燒罷香烟龍女去　天風吹送海潮音


水國稀微古殿開　天空夜靜海潮來 摩尼始覺明真性　叅禮行常學善財
不秦皇嗟藥草　轉憐漢武企蓬萊
何如此地求聲聞　遂上瓊樓碧玉臺


洞口曇花夜不昬　多羅舍利萬年存 魚龍浪連林屋　鐘磬和雲出灌門
色界豈知天下大　香臺惟見世中尊
更憐末法誰梁棟　為有生公石可論


天下名山說補陀　孤懸海曲傍巖阿 雲蒸逺岸龍光躍　日照層巒蜃氣多
晴晝幢旛開霧靄　清宵鐘磬起黿鼉
滄溟地僻人稀到　喜共胡僧逐隊過


萬里滄茫一寺門　慧光千丈擁朝暾 孤懸寳相空塵刼　不斷潮聲到竹根
風靜靈旛鯨海晏　月籠祗樹蜃樓吞
登臺長嘯烟雲裏　掃却凡塵道自存


東南澤國中　徃徃饒異迹 巨海峙補陀　大士下所適
俯瞰天溟池　懸崖九千尺 當時現法身　青蓮大如席
龍神日來朝　洪濤恣噴射
滅沒數烟　天盡地無圻 波湧山勢搖　日蒸海氣赤
境內萬里舟　域外三韓舶
乗潮破巨浪　亂颿互相躑 徳異香　拱手名璧
昨年詔使至　幡幢映巖石 真如故無言　眾生自奔迫
遂令瀁漭中　今古長赫奕
西方有聖人　東海乃其宅 我今飛渡來　膜拜恍今昔
摩娑薝蔔花　四望曉天白
忽憶生前事　廿年此面壁


靈竅何年着化工　嶙峋倒插水雲中 浪花飄瀑飛晴雪　海月浮光夜現虹
石壁雨餘泉出竇　栴林秋老樹吟風
虔誠欲叩如來面　雙盤旋下碧空


茫茫鷲嶺水雲賖　今古莊嚴大士家 檻外碧空垂法象　月明島嶼盡蓮花


海上神州一剎竒　珠宮紺殿五雲披 雙林祗樹三千界　絕岸潮聲十二時
月白滄溟鼉鼓振　風廻大壑梵鐘遲
波濤浩渺諸天淨　幾見游龍覲法師


為憐淨海妙蓮華　幾度相從泛逺槎 龍象應窺曾到客　法臺重雨舊時花
無邊慧日懸祗樹　不盡慈雲接洛伽
更見寳光金色麗　令人滌慮問三車


駈石連鼇事有不　蒼茫天地輕漚 乗潮夜覺星河覆　破浪時驚日月流
百谷龍蛇歸大壑　空王香火屬孤洲
邀僧施食龍窺鉢　拄杖看雲蜃結樓
老蚌戯珠宵出浪　文魨吹霧晝迷舟
傍通異域應無數　咫尺神山若可游
坐想飛仙乗蹻去　行逢老衲借杯浮
如來若許親摩頂　願得誅茅最上頭


滄溟無際望中舒　寳月孤輪匝太虚 坐聴鼉更通法皷　從看龍女舞靈胥
磐陀石上三生偈　優鉢羅花四照餘
到此不知何彼岸　經聲天語自如如


山根盤結水縈廽　大士當年作法臺 礁滑平波翻雪浪　巖懸白日生風雷
龍從洗鉢洋邉化　蓮就然檀定裡開
紫竹滿林看不見　恠來偏向石中栽


飛來一石大如舟　占得羣峯最上頭 已識無根真面目　懸知額指滄洲


洪濤萬頃泛艟艨　浴日吞天一望空 十日心齋朝海岱　三生夢覺悟真宗
白蓮花吐潮音洞　紫竹苞生景命宮
笑我此來無個事　洛伽山裏聴傳鐘


海嶠東南障九垓　凌空梵宇鏡中開 經函萬卷黃金詔　地迥千重白玉臺
鐘磬清音超彼岸　禪林明月照如來
莊嚴寳藏咸瞻仰　萬古乾坤一壮哉


朝禮齋心二十年　于今始得了斯縁 遙驚海上留金鉢　忽訝洋中開玉蓮
逺島千重環聖剎　澄波萬頃護松禪
愿将無量菩提水　遍洒人間作福田


大界名山盡道塲　獨看祗樹接扶桑 轆轤萬刼留香火　龍象雙馴護法藏
缾水迸添潮汐上　爐烟散入海雲蒼
蛟門直望天門迥　幾度迷津問去航


磐陀咫尺幾時攀　曭天開闔間 日濯瑠璃明十界　水含宮殿動三山
蓮花見搖波白　竹葉參差著石斑
莫道莊嚴消息逺　月明滄海聴潺湲


相傳大士此中都　共說真如今有無 隱見月光呈瑞相　氤氳花氣學香爐
迷津可渡舟檣滿　聖水無邊島嶼孤
我若有觀應自在　何湏錦字問麻姑


孤峯嶻帶蒼苔　紫竹林端講席開 擊鼓馮夷驅浪至　獻珠龍女挾潮囬
經繙貝葉聞清梵　座擁金蓮結寳臺
一片空明浩無際　遙瞻宮闕近蓬萊


瀚海安瀾蜃氣消　流鈴樂奏雲韶 輝煌宮彩銖衣肅　澹蕩爐香絳節朝
慮淨萬縁歸寂滅　心持半偈息團瓢
了知水月元空相　瓔珞慈容近可邀


花雨紛璧月懸　精藍清供普人天 莊嚴古佛螺髻　定慧名僧啟法筵
寳誌幻來八面相　圓通印入四乗禪
性靈何止周沙界　功徳還應遍大千


磐陀石上散晴霞　金粟林間四照花 日落巖前發踈磬　夜深水際泛孤槎
千秋香火真如地　萬國梯航大士家
媿我凡夫遙頂禮　欲從蘭若問三車


孤絕繇來佛力尊　蒼茫宮殿控朝暾 法幢影動青虬舞　僧梵聲來白翅騫
濤激屢驚翻日月　塵揚幾見別乾坤
不知彼岸原何處　乞得天恩下九閽


一剎中懸積水間　依然法寳護慈顏 已聞地籟潮生浦　若墜天花春滿山
佛以應權多著相　僧因領眾不成
為儒未許依甚　捨得齋錢亦自慳


一望蒼逺樹連　羣山羅列寺門前 紅蓮冉冉生香海　紫竹離離遶梵筵
天女散花聖諦　應真渡筏叩玄詮
慈航一一資龍藏　稽首金了俗縁


大壑深林知幾重　沉沉紺殿瑞烟濃 眾香縹緲摶華盖　七寳莊嚴捧聖容
風動繡旛看鳳舞　雲生畫棟欲飛龍
徘徊忽上千峯月　海印光寒起暮鍾


梅岑拳石成玄　誰聚浮漚結大千 潮自雷喧心自寂　海同天際性同圓
吞舟恠物知法　破浪蒼虬識引年
即欲買山隨遁　牛磯無用犀船


好將大海濯塵埃　梵剎孤當寥廓開 翠岫薜蘿清色界　碧天水月淨樓臺
夜光破溟旭初上　晴雨飛空龍欲來
妬殺名山僧占　閒敲鐘磬在雲隈


水雲千頃極蒼　島嶼平吞日月光 紫籜扶踈開竹色　紅衣掩映發蓮香
欲叅大士真空偈　好泛如來般若航
見說九重頒象教　恩波蚤晚遍遐荒


萬里蒼蜃色開　琳宮寳殿欝崔嵬 夜寒風雨龍聴法　日落波濤僧渡杯
大海總名功徳水　法身元是妙明臺
望中直接蓬萊境　是楊枝洒處來


洛伽巖外水悠悠　大士蓮臺自一洲 佛火三摩傳不夜　鐘聲萬里徹清秋
天澄虚白遙連壑　山淨空青下滿樓
剩得禪心同莾蕩　知消息問泥牛


幾樹踈梅倚石斜　問梅開落屬誰家 東風昨夜頻吹俏　也作如來小白華


菩提那不是蓮花　雷莢雲林長露芽 山氣誰噓晴不散　半籠祗樹半籠茶


削壁懸崖作海門　波濤萬叠恍鯨吞 上方諸品都空寂　水石聲聞亦是喧


洛水曾聞兆聖明　由來靈跡寄山泓 溶溶漾漾秋光冷　照徹禪心不二清


石扉空敞日無扄　僧向諸天齊誦經 滿岫白雲封不住　隨風直與老龍聴


梅岑石石成禪　片石凌虚占水天 多少雲山迷宿障　夜深紅日此峯前


霏霏如復煌煌　容易祗陀布地黃 豈是滄浪淘洗出　恒沙世界遍金剛


滿洋雪浪白翻天　何處香船是鐡船 大願總知神力在　千日下紅蓮


漠漠孤峯浸海國　日沉海氣昬山色 蒲團燈火放光明　破一天烟霧黑


大冶何年鑄鑪　馮夷端捧向浮屠 天香化作青烟起　昧火看來水不濡


釋種家風惟一鉢　那從雲外空生活 食殘香飯洗波中　囬首海天濶


入定頭陀不下龕　老松脩竹閉茅庵 山童汲水烹山茗　只見烟飛併作嵐


澤國烟霞駐聖靈　六鰲駕一破滄溟 山頭晴雪半涵白　水面寒波長送青
雲擁祗林凝蜃氣　香飄佛殿散龍腥
總知極樂西方界　萬頃銀濤一淨瓶


龍宮蛟室雪濤堆　併是空王梵宇開 淨色青山塵不着　寒光白夜日先來
蓮洋人渡蓮為楫　雲水僧居雲作臺
到岸了無機事事　沙鷗慣熟也忘猜


突兀千峯望不留　梵宮迥與白雲浮 靈鰲駕日光先到　古洞吞潮響暗流
夜半踈鐘清帶梵　天空一水碧澄秋
莫言苦海無涯際　彼岸分明在上頭


正法弘慈遍九垓　道塲遙向海東開 波光日色金銀界　松響濤聲晝夜雷
貝葉繙時禪幌靜　天花飛處慧香來
須知色相原無着　水上蓮花是法臺


白華古剎白雲隈　燁燁靈光燭上台 東土原知皆淨土　香臺誰識是蓮臺
諸天燈火三生諦　一粒摩尼萬刼廽
今日頓空塵網念　此身金粟舊如來


妙覺真如啓法藏　祗園珠樹映扶桑 滄溟四望鋪晴練　燈火諸天燦夜光
人到名山知佛國　誰從苦海渡慈航
一聲鐘磬空雲水　九品蓮開萬斛香


須彌山頂住諸天　佛掌如何現大千 海影含空外色　潮音不雜定中禪
金沙灘上僧歸月　紫竹林中鳥破烟
只辦直心皈大道　無煩寳筏度迷川


煉藥何年到梅岑　紫雲為幕竹森森 藏真咫尺蓬萊島　護法荘嚴薝蔔林
靜磐陀開寳界　日舂崕洞湧潮音
頻迦異鳥聲聞切　但說排山地布金


浪逰兩度謁山靈　風景依然一望平 古寺潮音聴落月　深林竹色踈星
泥封彩絢丹沙鼎　蜃氣香浮大士經
說法夜闌人未倦　可知東海絕長鯨


峭壁崚嶒天帳開　海雲重叠樓臺 仙人掌在琪林外　幾度推雲上石苔


夢寐籌清海气氛　戴星梅櫓出雲屯 桑田匝緑迎江口　鷗鳥浮晴嶼舋
入步名山空色相　聴潮前筏小乹坤
當來誰是分香者　目下長生苐　門


西教至自龍象國　東方此黿鼉窟 峰巒一青螺浮　沙堤千步黃金築
紫竹林開小白　秋風處優曇花
烟霞別是人間　水月孤縣大士家
大道悠悠潮澷澷　獨望汪洋成浩歎
分眀柱在中流　直引迷途登彼
臺殿風高響鈴鐸　淵靜龍聴說
官使傳經雲錦張　山僧揮麈天花落
自慚身是宰官身　囬首空憐車馬塵 為仰慈霛叅大士　一泛僊槎牛女津


鼓棹飛征娑竭洲　真如勝界一浮漚 澄波漾日空王麗　叠岫連雲幻象幽
蒲郍聞師吼偈　楊枝惟洒寉同舟
憐余剩有蓮心淨　滿路曇香擁不流


寳凌空路轉深　洪濤舂雪見叢林 波光倒影窺明鏡　籟含風響暗琴
香雲成界　離離紫竹見禪心
名山應有神霛護　龍氣長吹落日隂


東表神洲浸大　盤根無地臣鼇擎 琳宮又剏天開境　寳號新頒帝賜名
佛火夜縣龍藏曉　海霛朝結蜃樓明
香舩萬里颿千葉　得渡爭跨彼行


娑竭波濤遶洛伽　氤氳香鉢護烟霞 空中墨三千界　天際金鋪萬刦沙
龍女獻珠依法　人煑煉丹砂
由来佛土多奇幻　貝葉銖衣涌白華


大地浮空自古今　翠雲深敞禪林 雲封兠率青蓮濕　潮鮫宮紫竹隂
湛海長澄三昧印　蒼山證六如鍼
跏趺忽悟無生諦　真歇巗頭咲陸沉


一上天門望不窮　諸天縹緲有無中 露瓢寂厯懸危蹬　伽室參差嵌碧峰
叠巘松濤清梵唄　干霄蘀影露真宗
獨憐臺上磐陀石　花雨紛飛散逺空


穿雲直入路驔　紺闕巍峩逼蔚藍 地壓扶桒吞日月　樓成蜃市吐嵐
方野衲来天竺　入定神僧閉石龕
遍禮玉毫瞻法相　恍金臂接瞿曇


縹緲来探大士宮　諸天突兀為誰 蒼龍偏壮鴻荒石　白馬流傳漢殿工
地闢東南秋色老　天開海島夕陽空
生平究竟猶堪訝　佛力相造化功


鷲秋高大陸前　盤空寒影踏遙天 羣峰不断浮雲色　絕障長留落日懸
地險門衘急峡　山奇削壁挂飛泉
無人得遇青精飯　有客先歌白石篇


琳宮絕駕蛟鼉　萬里烟光擁黛螺 乾闥忽傳天　樂細　迦陵時送鳥聲和
御函別啓新蓮藏　浩刦重開舊寳陀
水月觀中龍子出　旃林外雁王過
潮音作梵山齊吼　埜衲棲巖雲滿窩
玉筍班片石　金沙疋練護恒河
莫言島嶼津梁少　翻覺風濤世路多
兩度壬寅、癸卯歲，余曾兩到祝釐登彼　願言千載不揚波


震旦滄淵湧洛伽　大螺吹徹演三車 龍宮灼爍珊瑚　象教繽紛小白
空外坐來随世界　幻中處是天涯
潮音還徃何終極　覺海應知轉


孤插滄溟小白　烟濤千步湧金沙 雪衣大士元常現　雲頂高僧別是家
翠竹嫩滋山寺雨　紅蓮艷奪海天霞
由来一葦堪航地　莫道茫茫未有涯


雪浪霏霏寳筏来　荘嚴法海梵王臺 皈心欲證無生偈　開士休因有髮猜


無際烟濤接混茫　誰知終古幾滄桒 三生叩諸天法　一粟初窺百谷王
宕潏高空龍子怒　砰漰濁浪蜃樓長
島夷豈得虗稱貢　萬里今看波不揚


日淨齋壇禮上台　孤懸絕島殿中開 九天龍象擎雲下　萬里黿鼉駕海來
佛火燃超色界　蓮洋花簇護香臺
願分一勺澄心水　洒遍楊枝度草萊


孤峰突兀五雲攢　清供人天厰法壇 夜聴龍来腥不到　日猿立膽常寒
霞迥別人間世　水月如懸大士盤
了徹圓通觀自在　冷風高引駕青鸞


從物外謝冠纓　却向天邊問化城 夕照雲穿窺影　夜鈴風入松聲
僧施香飯天厨淨　佛散華燈梵界明
到如來親見面　何須煉藥跨蓬瀛


盤陀石上倚朝暾　四顧勢若吞 萬國梯航猶不絕　千年香火自常存
側身旁睨扶桒小　囬首懸知大塊尊
此是無根真面目　飛来獨立鎮乾坤


大士莊嚴下碧岑　嵒絕海濤深 煙籠洞扈青蓮濕　日破林開紫竹隂
天女獻花石竇　龍神聴法吼潮音
何如此地皈依切　洗濯塵凢不二心


天門紺闕曉蒼蒼　金粟恒沙布地黃 露頂團瓢僧乞供　皈心珠履客拈香
御函特下龍光護　浩刼重開馭翔
我亦欲離苦海去　誰先彼岸渡慈航


白衣殿外構為庵　兩地虔供一駐 欲旃壇超幻刼　別無塵境覔瞿曇
光明布三千滿　善識曾餘五十
寳盖淨瓶都是法　眾縁普渡必生男


尋真結侣獨扶笻　峭石叢林厯幾重 龍樹金身新法相　梅丹舊玄宗
照廻淨室參差見　雲護閑滅封
是如來三寳界　勤脩何地不傳鐘


一入山門自不凡　白華墮空巗 逶迤直上青蘿合　薈蔚徐看翠竹毵
老衲陀頭坐石　小童薙髮亦披衫
傾談正好明心性　天為呼風促去


樓船破浪快乘風　轉入逥巒絕磴中 編竹間桃脂帶黛　驚濤嚙石雪搏空
蜃樓杳靄香雲暖　紺殿差照紅
更愛是人皆禮佛　始知無水不朝東


誰見三山與十洲　即看佛國在炎州 波濤夜靜龍聴法　巗壑春晴石頭
篆幢影馥　髻螺個個鏡花浮
何須更問無生法　来徃潮聲聚散漚


縁崖度壑各擔簦　翠合竒環賞不勝 竹內鳴泉傳語　松間剩海露金繩
山當曲皆蔵寺　路欲窮時又遇僧
更笑呼童扶両掖　遡風直上最高層


暮雨初收紫翠重　松扄瀉影鎻千峰 漸看淨滿庭心月　却似荘嚴佛面容
散入萬波圎　攝来一照夜溶溶
相看正話隂晴事　又聴潮聲響鐘


目力有時極　水光何窮 但知川谷往　誰識尾閭終
曉氣唯占旭　濤聲不借風 舟行無里道　挂任西東
忽過夷王島　還浮龍女宮
亂雲疑列嶼　孤鳥指驚篷 世界空明　神州杳靄同
有時明鏡迥　倐爾怒霆雄
琛恠紛難紀　昏朝望轉蒙 量包乾奥外　脉入地維中
河伯宜長嘆　天潢自有宗 聖朝波不溢　佛國路常通
願借慈航力　皈依不壞空


羣公共禮潮音洞　莫作潮音洞口詩 有繡腸描不出　直湏絕倒呌神竒


山勝皆藏石　石奇各肖形 地當幽絕　寺露半開扃
小檻援飛霧　閒牎瞰落星 曲階苔細細　危竇水泠泠
竹罅斜通穴　雲標別染青
密隂時護逕　麗影欲充庭 挹海懸雙鏡　開山問五丁
漸疑霞作屋　翻訝蘚為屏
坐卧俱成適　攀躋覺有靈 穉僧呪鉢　僊子觧談經時有一小沙弥，持〈施食呪〉。而定海楊冠軍以扶鸞術召吕純陽，談佛法，頗妙。
面壁宜定　鐫題各辯銘石上刻泐甚眾，故云。
最憐齋報午　粳粒笋芽馨


海雲面面護禪宮　屹立中流砥柱 巨石有靈疑說法　長林無碍只聞鐘
寒潮作連松韻　明月焚香透竹叢
白下来秋色靜　支公玄度此心同


精廬彷彿類天宮　紫竹青蓮蜃市中 客以乗槎逰汗澷　僧從卓錫住虚空
盤雲恠石疑将墮　噴雪潮音勢自
水月任教觀自在　松窓半偈釋塵籠


萬里濤聲繞翠微　松門蘿幌到人稀 黿鼉見珠林　龍象経行佛日輝
紫竹已同群木秀　白鷗猶帶晚潮飛
梅仙倘寄長生藥　向滄浪問息機


卓錫名山截爱河　結庵猶自傍磐陀 逺公徑開蓮社　陶令靈心中酒魔
紫竹林中原有相　白洋海上近無波
爐烟茗椀盤桓　領畧無生法已多


首剎層巒著八荒　皈依今始訊慈航 霞明祇天門暁　煙繞扶桑海國香
佛意每從靈鵡會　禪功已見竭龍蔵
連經月探竒遍　尚企高深嘆望洋


曾經瞻眺夢常搖　决策重来豈畏遙 慧旭無隂如有待　晴嵐多翠寔相招
眸新道通三昧　身媿波歷四朝
說偈不天保賦　如来應許頌神堯


揺揺嶠泛滄溟　暁霽芙容片片明 怪底子真成汗澷　直徔吳市作春行


日挂扶桑宿霧消　花乳綴叢條 中老衲餘清思　縹緲爐烟柏子焼


海壖靈窟最幽深　宛歸墟不易尋 潮退乍窺空是谷　潮来忽聴梵為音


人世何曾有豫且　寒潭澄碧自如如 冷看今日刳腸者　總為當年未卜居


琳宮貝闕白雲飛　隠隠鐘聲出翠 七寳林中聞唄　靈光都入芰荷衣


誰将磐石拄晴空　仙界虗明一線通 初日未離滄海底　翠千丈已先紅


澄光萬頃躍天吳　香象遙浮帝釋都 應是給孤神力鉅　直令沙界亦金鋪


慧日澄圓覺海中　白蓮香滿獻花風 何人不道天香杳　已自樓舩面面通


爐峰高總竒觀　瑞靄濛濛六月寒 夜半空中雲盖結　多應天女旃


七珍綴鉢錦紋斑　歷刼深蔵雞足山 竟是何年浮海上　毒龍無復溷塵寰


上方臺殿挂空青　閃爍居然不夜城 知是不生叅大士　心燈五百波明


幽壑沉沉春色回　虗堂隂雨長莓苔 新烟數縷穿雲竇　石茶香客逺来


峭壁倚晴嵐　散步涉幽澗 躡磴攀層峦　四顧蒼桑膺
偶憇聴爽籟　哀茲忽飄瓣 仰睇浮雲流　重悲聚跡幻
舉首向危石　拭目泣精盻
嵬嵬置磐巔　詎易摧鏟 撫手囙輕按　搖動與時慣
緬想生公辰　頭實希見
邇来說誰　夫乃眾力墠 大士駈神工　獲免形勞患
晤言不知　感嘆自朝晏


