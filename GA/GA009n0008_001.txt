中國佛寺史志彙刊數位版, No. 8 重修普陀山志

茫茫萬有　慾愛同 業風振海　識浪滔天
惟此苦海　千古渺瀰
彼岸寥廓　竟渡其誰 如來法身　累劫修行
妙通圓明　反照見性
慈悲廣大　功力無邊
破昏揭暗　慧炬高懸 音聲萬億　遙入我觀
由聞起見　尋根窮端
所見非目　所聞非耳
靡有見聞　詎有我彼 恒河世界　悉歸掌輪
隨願畀福　隨溺拯津
如汲海水　罇盎具足 滄溟不虧　人飲滿欲
如月印川　萬壑皆圓
清光不減　皎皎中天
洛伽浮空　瀛波旋繞 梵宮蔚起　翹望雲表
大士耀靈　遐邇傾就
貴賤聖凢　拜禮恐後
猗我聖母　心大慈
願言錫祚　以保羣黎
予承慈訓　啟我覺慧 如天好生　聿嘉二帝
載培國脉　瓜瓞綿延
與天同久　億萬斯年


