中國佛寺史志彙刊數位版, No. 23 雲林寺續志

老僧不為移松去　與西湖作畫屏


花開花落　幾度春風


清風凜然　可激千古


孰云佛法　獨在西天


名標當世　可摩雲霄


慚愧情人遠相訪　此身雖異性常存


永懷陳跡　山空月明


青芥除黃葉　紅薑帶紫芽


豈曰光　若揭日月


百煉不耗　斯表精金


咄咄文殊　草賊自敗


當陽拈出無私句　鐵馬嘶風躍九淵


大夫去作棟梁材　無復清陰覆綠苔
惆悵月波亭上望　夜深惟有鶴歸來靈隱遺事


石燕拂雲　嶺鷲入吳
公錫于飛　猿心可呼 安安而遷　月運雲駛
生滅毁成　亦復如是 謂公葢殔　雞足與夷 謂葢傾　鼇傾與支
幡搖鳥驚　栱積星礙 骨妖斯濯　黑囊虛佩
如梵天宮　乘往當來 南紅泗影　不騫不摧


身前身後事茫茫　欲話因緣恐斷腸 吳越江山尋已遍　卻回煙棹上瞿塘


山僧野性好林泉　每向巖阿枕石眠
不解栽松陪玉勒　惟能引水種金蓮 白雲乍可來青嶂　明月難教下碧天
城市不堪飛錫到　恐驚鶯囀畫樓前


明明者德　嶽者形 持身出世　覺性長惺
勤勞克殫　提唱祖庭 和粹外標　淵懿內朗 叩之則鳴　底藴悉暢
脗合真如　道行彌廣 爰愛靈山　南還受具
領要醍醐　飽參法乳 立願恢宏　仔肩艱巨 鳩庀雲興　重新剎宇
心印顯跡　超古越今 奏對稱旨　照耀叢林
仰頌聖德　嵩祝重臨
五鐙續燄　萬禮悉欽 所闡者道　所建者功 功深道振　雲委景從
清操刻苦　無我無人 實心度眾　撒手歸真
圓通永矅　不滅貞珉 慧日靈塔　神爽憑焉 莫高匪山　莫浚匪泉
明月在澗　白雲在天 無上妙義　直指勿刊


熊熊香象　毓於潯溪
截流而渡　為法羽儀 嚴操冰雪　早證菩提
了得一統　萬法咸歸 萬有朗融　即心是佛 出世西林　垂機化物
繼住鷲峰　宏揚祖道 響震威音　驚聾啟聵
門開甘露　碩大無朋 紫衣寵錫　聖遇何隆
匪師之獨　有光於宗 吳山楚水　花雨香風 夫何秋晚　彫此覺樹
本無生滅　示有來去 不來不去　法身常住
奕奕光明　燈傳萬炷 巍巍窣堵　靈所憑兮 玲瓏八面　維山之西
蓮花作供　白雲為侣 千古萬古　瞻之仰之


