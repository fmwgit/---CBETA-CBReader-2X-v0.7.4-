中國佛寺史志彙刊數位版, No. 32 徑山志(第6卷-第14卷)

人間游不到　一自清秋


塵中夢不到　爭欲買丹青


怕有梅花發　因行到水頭


醫和世遇肱三折　慈氏門開指一彈 管領梅花春有意　免教回首望長安


龍潭因作寺　今古共躋攀


林風來朋朋　吹我形影弔 浩歌弄明月　高樓入清照


自徑山而至仰山　肻受尊卑之束縛 是風動旙動心動　黑漆竹箆難湊泊


奔走象龍　掃空魔孽 佛祖不敢正視　天人咸被慈攝
我隔嶺望餘光　惟見曇華開五葉


衲子師模　佛祖骨髓 文淵閣下　道動天顔 喝石巖前　名尊地位
夫是之謂正和尚之的傳　妙喜七葉之華裔也


癡癡坐九年　着甚麽死急 吁　若不是神光眼有　千古萬古成狼藉


東游共清賞　猿鶴每為群


歸去凌霄峰　抹過途中句 更有轉身着　子當自會去


通宵今古意　都在寂寥間


相看潭上水　歷歷共君清


露出本來靣目　千聖莫有知名 只許自問自荅　休言無臭無聲


倘滌清江足　香龕就石扄


此中堪隱處　應在響巖西


今宵有清夢　隨月到山頭


何意尋支許　搜興更偏


柔桑蔽野麥初齊　布穀催晴雨一犂 略彴獨橫溪上下　薔薇亂發水東西
重尋勝處追前賞　無復斯人手共携
回首春風增感慨　綿蠻黃鳥更悲啼


上苑玉池方解凍　人間楊柳又垂春 山堂盡日焚香坐　常憶毗耶杜口人


大士昨來聞出世　阿師今日又登途 杖頭倘有閒田地　寄我山頭一紙書


半幅全封一字無　莫嫌者也及之乎 還將昔日芭蕉語　冩作王公十道符


佛功德海不可量　有如虛空含眾像 園林衣食及臥具　作諸佛事隨所須
薑芋為物雖甚　能滅世間饑火苦 訥諸香積國土中　香氣周遍十方界
乃至一切諸眾生　具有無邉佛功德
佛之功德非有無　眾生心量亦如是
而我現前諸衲子　實無能受所受心 檀波羅蜜眾上人　亦無能施所施者
有無能所二俱遣　空之一字還非真
是名為佛最妙　世出世間難思議


皓首來迎宴坐師　山靈易地應俱胝 要知弘法回天力　但看精誠裂石時
一徑蘚苔春寂莫　斷崖文字雨淋漓
徘徊想象登雲處　風撼松杉萬壑悲


一從神武挂冠纓　便入千峰適性情 已向英逃姓字　肯因楊柳作歌行
石田水冷菖蒲節　茅屋雲深薜荔榮
白髮山僧知此意　時時來聽野泉聲


翠絲縝密赤心存　膚凑陵風溜雨皴 直節向時曾遇上　荄率土莫非臣
輪囷古栢空生蜀　偃蹇寒松枉仕秦
瀑布青山堪帶礪　森森同見萬年春


昔人弘法動天庭　此地因垂萬古名 龍抱雨雲歸洞府　鵬搏山島壯江城
先秋每覺巖風冷　未曉常觀海日明
玉局詩鐫舊貞石　至今苔蘚不曾生


山頭老漢八十一　如此東南大法城 雙髩又添新歳白　片言能使古風清
為人不用擊虎術　養子寧忘犢情
明月堂前坐深夜　餘光分得到長庚


高齋宿層巒　無眠振衣起 歷歷夜方悄　婉婉情自美 濃露濯桂花　清香襲庭几
林曠鳴籟隱　空淨停雲徒 萬事坐若遺　靜極到天理
舉目注秋江　凉月薄如水


天勢下凌霄　坐使萬壑趨 元氣結巒岫　狀此大寶珠 翊殿護釋　鐘鼓殷八區


五髻上雲雨　鎮踞何春容 具此大人相　題為大人峰 偉哉天地間　萬象同擴充


峰勢來大鵬　鼓此垂天翼 培風本無待　適兹造化力 何須問天池　在在六月息


杉松太古色　不別春與冬 道人此宴坐　一念萬劫融 不特座燈王　等了諸法空


二儀開幽漠　日月臨下土 萬物麗高明　此峰正當午 堂堂大聖人　兩眼空寰宇


萬仞龍門奏凱歸　山頭魚躍井塵飛 生機透脫空諸有　妙用縱橫顯眾
四海叢林師望重　三台人物曉星稀
祖翁塔所能延老　擬辦遮寒布衲衣


山川樓觀總丘墟　雙徑還成化佛居 四海重修輿地起　群龍仍護天書
野猿拱筆詩成後　玉女焚香定起餘
大覺昔承天子詔　解知山體本如如


東南地上絕尊榮　國一重來更有情 一院秋風蘿蔔老　滿山風雨苾蒭生
他方弟子來傳法　上國公卿盡慕名
繞繞花雲圍宴坐　予生自愧老于行


非烟非霧曉濛濛　萬象都歸一氣中 深似海時初歇雨　白於綿處不隨風
得閒漸有還鄉意　偃臥寧無澤物功
亭際老僧來倚檻　只疑下界頓成空


山房白日靜　政對五蓮峰 猿坐沼邉石　鶴巢簷外松 閒門無客到　深徑有雲封
坐冷千林雨　香殘半夜鐘 道情甘澹泊　身計得從容
莫戀一枝穩　鳥飛無定蹤


來無所從　信脚踏斷槎枒峰 去無所至　一口吸盡龍淵水
不來不去又如何　機先勘破迦葉波 須彌卓　海水立　木童拍　石女歌
道人本來無所住　一種平懷仍舊去 喝石巖前架樓閣　井底蓬塵話重舉
有為法與無為法　體用全彰元不別
國一高風天下聞　徑塢禪叢冠吳越 昔我峰頭繼席時　忍見祖塔何危
道人不日還舊規　森羅萬象同掀眉
方丈老人今碩匠　雲月谿山遠相望 不學江西馬箕　千里令人寄圓相


徑塢荒凉正下秋　老師砥柱屹中流 一新門戶龍神喜　何事匆匆即退休


竹箆放下便抽身　妙喜庵頭去結隣 山上鯉魚打跳　誰知井底輥蓬塵


凌霄退席皷三撾　去住渾同眼底花 何日到京重敘舊　殷勤意不在香茶


投機以句　頂門廓徹 唯破沙盆　萬古一傑


用文武火　行密化周 鳳毛麟角　一網齊收


蒼蒼喬木五峰齊　十載江湖憶舊棲 丘壑芝蘭香霧裏　金銀樓閣彩雲低
秋風悵望遼天鶴　夜雨悲凉塚上雞
但得閒身各安徤　會尋石壁洒新題


井底蓬塵山上鯉　大家坐聽爐邉水 三登九到不惺惺　少室誰云有皮髓
此事將心謾度量　山河為汝長敷揚
虚空開口笑不已　露柱燈籠爭放光 興化打克賔　叢林俱鼎沸
須是金毛獅子兒　一聲哮吼吒沙地


五峰之勢欲東垂　當寺一峰如覆杯 高極上通聞笑語　斷崖終日見樓臺
下方鳳舞千山去　絕頂龍分兩道來
却憶坡仙三百載　壁間詩句逸風雷


上上上　上到最高高處望 望見青山起白雲　雲山出沒如波浪
大華藏海知幾重　重重圍繞凌霄峰 須彌絕頂只這是　耳聞迦葉敲金鐘
百千萬億四天下　信手拈來無一把
束作龜毛一管筆　經頭一字如何冩 冩得分明說得親　還他眼目人天人


近離何處來　曾到此間否 不許俊衲僧　人前亂開口 天寧拄杖子　未免劈脊摟
決不至三十　但打二十九 一棒自喫　諸方若為剖
凌霄老宗匠　管取橫點首 不是野干鳴　亦非獅子吼
若人會此意　堪續牟尼後


凌霄峰頭第一座　摩訶衍法曾明破 百非四句俱已離　白雪陽春有誰和
直得含暉亭跳上天　東坡池吞却四明山
驀然倒騎佛出門去　碁盤石徑苔痕斑 君不見寒山子歸太早　十年忘却來時道
又不見明覺老無處討　十洲春盡花凋殘
珊瑚樹林日杲杲


一大藏教閒葛藤　盡大地人跳不出 夢庵本是竒衲子　夜半扶桑吐紅日
拈起凌霄峰頂茶　却是洞庭湖上橘
松風澗水自談玄　却笑區區論權實 權非權　實非實 白雲道個鉢羅娘　帶累兒孫空受屈


摩訶衍法若為宣　五髻崢嶸高插天 一喝虚空成粉碎　重提佛祖舊因緣
分明劍向眉間挂　豈得瓢從地上旋
彈壓滿堂龍象眾　方知法社有英賢


攀蘿捫石上崔嵬　為訪名師特到來 碧眼望穿紅日際　青鞋蹋破白雲堆
松濤振壑鳴天籟　瀑布春巖動地雷
好境自然塵世別　何須海上覔蓬萊


巖頭茅屋兩三椽　寛窄其如一釣船 幾樹晴鴉晚來看　一谿春水雨中眠
舊愁無復生心上　新句偏多到眼前
吾亦平生釣竿手　菰蒲叢裏住多年


箭鋒相直解南機　自是情取舍時 截斷從前閒露布　龜毛拈得笑掀眉


驀劄相逢笑日邉　布單欲賣不成錢 諸方徧歷渾閒事　佛祖原無一法傳


道情親密世情疎　方外交游個也無 笑索梅花寒共語　一輪明月伴清孤


遠隨彭蠡下揚州　一葉扁舟逐水浮 自斷神仙東海上　釣鰲誰復置金鈎


半生蹤跡水雲鄉　兩處曾陞演法堂 喜有睦州遺範在　閑房獨坐破牀


承召修書蚤識翁　超然才調自堪從 泰山屼屼群峰繞　滄海茫茫萬派宗
言謂有言成滯礙　妙知無妙絕研窮
近蒙遠訪吳城裏　拍手松間一笑同


天下叢林數徑山　貞珉墨跡枕高寒 苔封文字迷消息　錯雜從教着眼看


坐斷凌霄已十年　匡宗論道只隨緣 於今休去便休去　嘯月眠風樂自然


千觔擔子上吾肩　道德荒蕪愧昔賢 得座披衣無法說　聮芳續有燈傳
含暉亭古存餘景　喝石巖高藹瑞煙
願汲龍淵一勺水　為雲為雨沃枯田


徑山主席非公誰　山靈但恨公來遲 今年山中王氣回　公忽自至逢其時
凌霄峰頭日杲杲　喝石巖畔風披披
陞堂提唱第一義　緇白圍繞如春 當年國一心為喜　宜與諸老相追隨
諸天散花無路入　老龍獻供伸鬚眉
碁盤石剝舊苔蘚　洗硯池發青漣漪 僧殘屋老固非昔　入門尚見穹然
坐看檀越施金粟　飛樓湧殿重維持
嗟余老病不出月　終日兀坐如蹲鴟 安得乗雲到山頂　援筆再和蘇公詩


愛爾東谿草堂靜　幾廻相過却忘還 牕含斜日吳山紫　門掩落花春蘚斑
問字船來虚載酒　濯纓歌罷每凭欄
忙忙奔走紅塵客　飛夢何曾到此間


五髻山高竒更絕　湧殿飛樓人境別 白雲巖際宿層層　澗底泉聲鳴决决
上人揚錫扣我門　風月平分情更悅
山頭鯉躍井塵飛　密密機鋒如電掣 含暉亭上望晴川　鬱鬱蒼松挺寒節
明朝拂袖賦歸歟　嘉禾舊隱存高潔


振衣獨上大鵬峰　雲磴迢迢軼紫空 力借扶搖搏曠漢　自臨縹緲挾長風
重崖尚接源泉遠　喬木常懸海日紅
逈立千山春欲暮　石牀花雨正濛濛


天上富貴人間慕　人間富貴天上唾 從來唯有達道人　天上人間都覷破
楖栗一條橫瘦肩　窮山深水不知年
兩丸日月誰抛擲　滄海桑田幾變遷 君不見　崑崙腹　飛來江淛號天目
一枝揺擺向東溟　怒馬方馳忽頓伏 雙徑縈廻雲霧深　五峰盤踞星辰簇
天所作　地所藏　待人而興名始揚
欽師一受龍神施　深湫漲為行道塲 道成德厚動天子　王侯奔走為金湯
須信開池非待月　池成水滿月自光
又不見　幽巖樹　歷盡嚴霜春未遇 一旦陽和驀地來　嬌花嫩蕋分相附
自唐來　至于今　煙霞朝市幾浮沉
何事東風撼塔鈴　殘紅流水澹人心 龍與蛇　無常居　山頭老漢八十餘
夜叉佛靣振家聲　正令當陽肯讓渠
白兎蹤　靈雞塚　暖足功高報曉勇 豈可人為萬物靈　逢緣不布菩提種
放生池　金蓮開　異香時復樓臺
風閒吹石上松　定裏初驚聲若雷 聲與色　休妄測　眼聞耳見不可即
兩者既然法法同　凡夫作佛無多力 怪底獃郎業垢昏　青天白日生疑惑
石解喝　螺解活　情與無情一機栝
試將輕線石下牽　橫來豎去皆通達 螺既死　仍復生　百沸鍋中別路行
若人於此知消息　劫火毘嵐一任烹
且拈小　喻其大　了得頭頭本非昧 前朝後代祖師禪　善解施為何利害
趙州狗　無佛性　相逢舉著誰不病
一朝徹底忽掀翻　救却瞿曇窮性命 一大事　饒將相　管取懸知弄不上
非是欽師惑亂人　情斷輸他本色匠
子房謀　淮隂功　楚漢爭雄春夢中 沙飛何處鳴刀斗　醒來自笑兩成空
這空相　元清淨　無邉劫海虚明鏡 一涉動太山崩　今古紛紛憎愛柄
莫若早　直下休　千頭萬緒付溪流
明月池邉趺坐時　雲空臺殿自清秋 嗟祖道　轉荒凉　狐兎成群白日狂
三衣瓦鉢是何物　房酒肆較低昻
山林勝　無過此　絕頂纔登收眾美 淛江濤接海門潮　觀音舌相拖牀被
大慧老　慈悲好　白雲却許紅帬掃
遊人若怪烟花迷　敢保先生未聞道 迷在我　不在人　境緣逆順根塵
逈脫根塵光獨露　閒花野草大家春
聊蹔遊　未能　阿誰追我雙溪頭 孤燈達旦話疇昔　臨別甄陶情更綢
丈夫脚　肯閒蹋　蓮花藏板期永納 分付山靈善護持　萬古蒼生無畏塔


茫茫宇宙總他鄉　像季驚摧正法幢 南望江梅愁不盡　千松深處落寒香


探竿在手任施為　那管人間是與非 總使這僧能脫略　好生認取不饒伊


劫初有樹名菩提　般若榦兮金剛枝 不滋雨露宛自茂　累經扳折顏無移
有一道人親得　無隂陽地深培植
雲蒸水發摩尼香　日炙風吹太古色 道人得之宜自保　頃刻莫交藤蔓繞
元非智藥移將來　不識這株何處討
道人保之宐自重　不與千林萬林共 常將智慧水溉根　莫被八風輕撼動
道人重之宜自固　迦文昔日曾為坐
不離自己脚跟邉　日用森森靡不露 道人固之宜自悟　莫弄閒條功不數
抱根守節到春深　自有枝頭香果墮


明月堂開似廣寒　八牕瀟洒出雲端 碧天作琉璃鏡　滄海飛來白玉盤
金粟界中香冉冉　水晶簾外影團團
清心肝膽誰能共　獨天街十二欄


亭亭逈出千峰上　絕頂青蒼世罕聞 畫棟浮嵐開曉日　彤簷新霽逗春雲
谷中虎豹皆能變　天上鵉皇本不羣
拄笏何人瞻氣爽　拂衣唯我出塵氛


脚蹋玲瓏上木天　此身如在第三禪 重重樓閣香雲合　一一山河帝網懸
玉輦曾扶雙鳳下　珠宮只帶六鰲連
眉山學士今何在　彩筆題詩百代傳


生平長作天涯客　不愛城中愛山色 雙徑路出古臨安　野竹流泉清到骨
堦前萬壑雲不蒸　峰頭九月秋搏鷹
霞標古寺苔封塔　一代高僧一代燈 高僧無去亦無至　月落屋梁誰得似
秋風颯颯松影飄　且拭殘看文字


古梅深處結禪龕　地位孤高懶訪叅 群玉山中閒宰相　蕋珠宮裏老瞿曇
翠禽啼早春先得　白鶴歸遲雪正酣
僵臥閒門寒徹骨　了無殘夢到城南


友公棲隱地　千仞玉為峰 瑞氣清吟骨　溫光長道容 益知精進力　更見琢磨功
倒影蛟潭淨　歸雲鳥道通 瑶泉流雪乳　瓊樹壓玲瓏
丹閣漫霄逈　明霞拂石重 卓然雙徑處　秀出玉芙蓉
甘露心潤　靈芝地本空 威儀真有鳳　磅礴豈無龍
法鼓鳴峰下　天花點座中 袈裟含佛日　杖錫振宗風
慧劒凝神秀　籠燈閟劫紅 禪翁初出定　頓屐散行蹤
回首浮塵世　人間萬事慵


五髻縈環紫翠連　叅差樓閣冠層巔 安禪人去惟開石　聽法龍移或在淵
萬頃白雲來上界　四時花雨集諸天
四禪不動人間頂　下視雙輪日月旋


獨上高峰杖藜　侵人空翠轉凄迷 西來二目如鵬翼　東去千山似馬蹄
巖壑久稱師子窟　山林終許象王棲
我來欲說無生法　麈尾纔揮萬象低


電光石火豈為真　瞥地相逢未可親 若是本來消息斷　大千隨處現全身


遠從南嶽覔行蹤　喜得黃梅一線通 別向五峰相見處　萬山雪擁白頭翁


雙徑單傳佛祖心　蒼崖翠竹古叢林 應知正令常新處　鐘鼓時宣妙法音


丹崖翠壁擁珠峰　境繞諸天世念空 竹舞朝陽騰彩鳳　泉流靈壑起神龍
經開五藴心初淨　悟了三生日正中
暫借禪林一棲息　還聞妙法蒼穹


衲僧皮骨瘦伶仃　看到山窮眼倍青 雙徑春深歸鳥倦　五峰花發過雲靈
門高幾處開禪窟　地廣隨方設旅亭
漏盡鐘鳴塵夢斷　薜蘿猿鶴正惺惺


法宇沉埋幾百年　憑誰須復大因緣 狐狼遠遁連宵走　師象常遊趂日還
鳥啄幽花分野供　僧持香飯共諸天
會來總是慈悲力　滿貯靈文益後賢


佛堂虚廠逼諸天　疊嶂層樓積翠間 時有清風來萬竹　年無白衲出重
門下視千山落　轉徑遙聞一水傳
佛法無多親薦取　鼻頭還被祖師穿


半間茅屋暫容身　瓦竈茶爐事事真 漏月自憐簷角破　過雲却喜短牆新
奈緣紫閣多留客　豈是青山不放人
漠漠天涯誰作伴　諸天百鳥謾相親


為僧清淨住山中　憎愛是非念自空 冬日圍爐燒榾柮　春來帶雨種青松


重崖道士不朝天　山烏山花頗解禪 月到竹牕春夢曉　佛燈無竈無烟


雲月谿山處處同　莫將雲月又隨東 化城門對雙溪水　月在五峰雲幾重


千嶂松風萬疊雲　杖藜行遍為尋君 春林花盡逢人少　尚有黃鶯到處聞


信足奔馳不覺勞　東西南北路途遙 只貪蒭草平田濶　亡却家山有異苗


氣性雖頑鼻已穿　牧童從此痛加鞭 渾身血汗芒急　遙望家山儘力牽


暫時出草息奔馳　好把鞭緊自隨 到處凍雲霜路滑　斤斤調伏敢忘疲


芒不到自回頭　毛色皤然性已柔 水草也知山裏足　牧童多意尚羈留


暖風晴日柳溪邉　俛首循人意悄然 花落郊原春色晚　相隨歸去不須牽


調伏多年意自如　水邉林下總無拘 一聲羌笛松風起　此日忘歸樂有餘


百花溪上柳隂中　飽食和雲臥綠茸 歌罷山童無所事　遺鞭枕石睡方濃


在在溪山雲月中　木人花鳥意相同 國王水草從來足　閑步陂塘西復東


玉鞭無用草閒　踪跡全無古路間 空手獨歸林下月　更前一步即牢


杳杳人牛不見踪　一團新月照秋空 個中若問還源　風落巖花點翠藂


樓閣三千幾度塵　草鞋蹋破石頭鱗 空堂列祖既非相　昔日老龍曾化人
一塚雞靈何自曉　五峰螺翠為誰新
如逢撥草瞻風者　莫道無人却笑秦


霜空清洗碧琅玕　劫外長趺草不殘 遇徑止來千嶂裏　乘流行徧一毫端
巖雲尚作靈芝秀　夜雪翻憐伏兎寒
自是祖庭從此立　一枝橫出破頭看


神弓聖箭較猶遲　鐵壁銀山粉碎時 一個竹箆離背觸　片言皮襪浪驚疑
廣長舌覆傾無盡　日月心空照不私
突屼五峰縣窣堵　常光寧與劫同隳


打圓作點絕無蹤　一墨水成兩處龍 多口南陽添注脚　却令千里信難通


胸藏狼毒氣冲天　一劒橫眉雪佛冤 珍重曼殊臺畔骨　何如撆在路邉


肯將性命閒抛擲　不是冤家不聚頭 今日空山埋舍利　白雲孤月自千秋


雲龍風虎及時雄　一等心肝絕不同 佛祖頂門都抹煞　棒頭流血至今紅


亭亭喬木兩三行　古井無龍聖水香 欲向五峰尋舊跡　殘雲續斷文章


五峰旋竚幽棲　隱几山聽鳥啼 鑿石栽梅月影　尋詩拾葉帶霜題
寒松鬱鬱停雲色　瘦竹蕭蕭夾路迷
異境盡知歸掌握　望中那得與君齊


昔聞肯法生公聚　今見當機國一徒 莫道無情不解語　曾經一喝下嵯峨


空生宴寂語如雷　遍界雨花香滿臺 今日盤陀敷坐在　諸天何事不歸來


尋常破笠蹈霞　鐵脊生成小釋迦 百億須彌一拄杖　五千教海半袈裟
竹箆無靣橫南國　慧眼忘人謫海涯
首再三重問訊　此山若個又拈花


雙脚頻向雙溪走　依樣葫蘆莫開口 五峰默默待人叅　昔日竹箆今在否


幾回坐石聽松風　雙徑盤廻鳥道空 長嘯一聲千仞上　自疑身在五雲中


井底蓬塵山上鯉　阿誰究得西來 橫擔楖栗上凌霄　南山出雲北山雨


名籃絕頂列杉松　殘雪還將石徑封 禮遍祖師唯白塔　叅來知識是猶龍
晴空竹密半沉雨　古蓮開五片峰
落草喜從良伴侶　山頭同聽幾宵鐘


雙徑直條條　五峯青矗矗 八十老古椎　阿誰真面目


峰勢矗凌霄　躋攀不待招 徑疑通上界　石想喝前朝 亂竹迷空翠　長松落海潮
香浮花氣合　梵逐樹聲飄 雞塚荒靈蹟　龍湫徙別椒
嵐生羣嶂沒　風起眾山搖 總為尋師切　寧辤涉險遙
會心狂頓歇　旋見翳俱消 誰謂禪非淨　從他夕與朝
一身因抖搜　千指亦豐饒 禮塔嗟何及　陞堂悟欲超
那堪愁忽別　積雪過溪橋


