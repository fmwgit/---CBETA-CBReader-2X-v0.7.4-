中國佛寺史志彙刊數位版, No. 32 徑山志(第6卷-第14卷)

謾指空中影　誰言影似真


愛山吾欲住　衰病嬾乗流


沙門每來此　三繞作曩謨


凭欄發孤嘆　宿鳥起長松


過溪無虎嘯　枉送遠禪師


深入無人處　相隨鹿豕盟


西天幾萬里　沙草濶無垠


林栖無一事　終日弄丹霞


願謝塵中跡　心證丄禪


自餘林閣興　長嘯倚斜矄


何當迷處所　更入鹿麋羣


老禪覆面　世事不相聞


百年長擾擾　清話幾相逢


古碑蒼蘚合　都是宋文章


堦前觀寉舞　清燕共斜矄


何年悟禪理　得意筌蹄


若問蓮花塔　今當地湧時


當明第一義　與佛無等量


大觀應極望　千里讓孤超


塵世深如海　坡仙舊此游


他年雙徑跡　落葉掃教空


一笑相逢地　禪堂本不


泠泠秋韵切　到處奏嵇琴


聽雞人不見　荒塚自蕭蕭


烟雲能解意　鎮日護禪


飽經行　倦即止　五峰明月如秋水 大寂塲中無是非　與君共究西來旨


燭夜神光引　猶分僧月閒


凌霄白雲近　不借幾躋攀


欲理尋山策　吾將賦采苕


吾師誰示現　來此獨相


太宰給孤後　于斯見大緣庵地為陸太宰施故云。


九朝名勝地　祖意幾人傳


十洲應不遠　咫尺見蓬瀛


阿咸能琢句　千里或吾家


品題蘓蔡後　近復幾名家


綠玉千林幕　疎鐘何處聞


再禮紫柏尊　吾其誰與知


眾峰來自天目山　勢若駿馬奔平川 中途勒破千里足　金鞍玉鐙相回旋
人言山住水亦住　下有萬古蛟龍淵
道人天眼識王氣　結茅宴坐荒山顛 精誠貫山石為裂　天女下試顏如蓮
寒窗暖足來朴握　夜鉢咒水降蜿蜒
雪老人來叩門　願為弟子長叅禪 邇來廢興三百載　奔走吳會輸金錢
飛樓湧壓山破　朝鐘莫皷驚龍眠
晴空偶見浮海蜃　落日下數投村鳶 有生共處覆載內　擾擾膏火同烹煎
近來愈覺世路隘　每到寛處差安便
嗟余老矣百事廢　却尋舊學心然 問龍乞水歸洗眼　欲看細字消殘年


老人登山汗如濯　到山困睡呼不覺 覺來五鼓日三竿　始信孤雲天一握
平生未省涉艱險　兩足慣曾行犖确
含暉亭上望東溟　凌霄峰頭挹南嶽 自愛絲杉翠絲亂　誰見玉芝紅玉琢
白雲何事任來往　明月長圓無晦朔
塚上雞鳴猶憶欽　山前舞鳳遙徵璞 雪窗馴兎元不死　烟嶺孤猿苦難捉
從來白足傲死生　不怕黃巾把刀槊
榻上雙痕凜然在　劒頭一吷誰能角 嗟我昬頑晚聞道　與世齟齬空多學
靈水先除眼界花　清詩為洗心源濁
騐人屢欲逃競病　禪老但喜聞剝啄 此生更得幾回來　從今有暇無辭數


我昔曾為徑山客　至今詩筆餘山色 師住此山三十年　妙語應須得山骨
谿城六月水雲蒸　飛蚊猛如花鷹
羨師方丈冰雪冷　蘭骨不動長明燈 山中故人知我至　爭來問訊今何似
為言百事不如人　兩眼尚能看細字


西風初作十分凉　喜見新橙透甲香 遲暮賞心驚節物　登臨病眼怯秋光
慣眠處士雲庵裏　倦醉佳人錦瑟
猶有夢回清興在　臥聞歸路樂聲長


漏盡雞號厭夜行　年來小噐溢瓶罌 棄官縱未歸東海　罷郡猶堪作水衡
幻色將空眼先暗　勝遊無暇脚殊輕
徒煩遠致龍淵水　寧復臨池似伯英


少年飲紅裙　酒盡推不去 呼來徑山下　試與洗塵霧 癡馬惜鄣泥　臨流不肯渡
獨有汝南君　從我無朝莫 肯將紅塵脚　暫著白雲履
嗟我與世人　何異笑百步 功名一破甑　棄置何用顧
更憑陶靖節　往問征夫路


龍亦戀故居　百年尚來去 至今雨雹夜　閣風纏霧 而我棄鄉國　大江北渡
便欲此山前　築室安庭莫 又恐大幽獨　歲晚霜入屨
同游得李生　仄足隨蹇步 孤明不自愛　臨老啓三顧
吾歸便却掃　誰踏門外路


年來戰紛華　漸覺夫子勝 欲求五畒宅　洒掃樂清淨 學道恨日淺　問禪慙聽熒
聊為山水行　遂此麋鹿性 獨游吾未果　覓伴誰復聽
吾宗古道直　窮達付前定 餔糟醉方熟　洒面呼不醒
奈何效燕蝠　屢欲爭晨 不如從我游　高論發犀柄
溪南渡橫木　山寺稱小徑 幽尋杳兹始　歸路微月映
南望功臣山　雪外盤飛磴 三更渡錦水　再宿石鏡
緬懷周與李　能作洛生詠 明朝二子至　詩律嚴號令
籃輿置紙筆　得句輕千乗 玲瓏最奇秀　名實巧相稱
九仙更幽絕　笑語千山應 空巖側破甕　飛溜洒浮磬
山前見虎跡　候吏鐃鼓競 我生本囏奇　塵土滿釡甑
山禽與野獸　知我久蹭蹬 笑謂候吏還　禦虎吾有命 經山雖云遠　行李稍可併
頗訝王子猷　忽起山陰興 但報菊花開　吾當理歸艇


去年渡江愛吳山　忽蜀道輕秦川 錢塘後到山最勝　下枕湖水相縈旋
坐疑吳會無復有　扁舟屢到凌深淵
今秋復入徑山寺　勢壓眾嶺皆迷顛 連峰杳嶂不知數　重重相挹如青蓮
散為雲霧翳星斗　聚作潭井藏蛇蜒
欽公未到人絕跡　千里受記來安禪 荒村草野置茅舍　坐令海賈投金錢
至今傳法破煩惱　飽食過寮宐安眠
解裝投錫不復去　紛紛四合投烏鳶 或言處此猶未遠　海上人少無煩煎
天台雁蕩最深杳　水秀石瘦猶清便
青山獨往無不可　論說好醜徒紛然 終當直去無遠近　藤鞋竹杖聊窮年


觀水莫觀汚池水　汚池之水魚鱉卑 登山莫登迤邐山　迤邐之山草木稀
觀水須觀滄溟廣　登山須登泰山上
所得不淺所見高　功夫用盡非徒勞 南方幸有佛地　好向其中尋妙旨
他年盛噐整頺綱　不負男兒出家志
大丈夫　休擬議　豈為虛名滅身計 百年隨分覺無多　莫破光陰暗添歲
城都况是繁華國　打破只因花酒惑 吾師幸是出家兒　肻隨齷齪同埋沒
吾師幸有虹霓志　何事躊躕溺泥水
豈不見　吞舟之魚不隱卑流　合抱之木不生丹丘
大鵬一展九萬里　豈同春岸飛沙鷗 何如急駕千里驥　莫學鷦鷯戀一枝
直饒講得千經論　也落禪家第二機
白雲長是懸高臺　莫罩朝籠不暫開 為慰蒼生霖雨望　等閒依舊出山來
又不見　荊山有玉名瓊瑤　良工未遇居蓬蒿
當時若不離荊楚　怎得連城倍價高


盤崖繞壑步步高　僕痡馬乏游人勞 五峰崛起干雲霄　眾山奔走爭來朝
我行直欲犯星杓　意徹絕頂纔山腰
松間鳥語如相招　仰見白塔當林梢 擔攜上下若桔橰　路窮飛栖鬱岧嶢
欽翁未來蔽菅茅　山精木恠惟遊遨
麏馳虺竄猩鼯跳　靈景晦昧何由昭 忽然飛錫從江皋　探窮不憚東峰遙
曲腰丈夫白絲袍　再拜巖前風雹飄
三百年來響鐘鐃　閩商海賈轉金刀 直欄紅牖山週遭　晨叅夜諷聲嘈嘈
碧山紫栢羅旌旄　高深六月炎熇
明月庵前醉濁醪　白雲峰頂瞰若郊 鵞毛一點錢塘潮　越王宮閣如累樵
臨之股慄精魄超　歸不得寐心搖搖
含暉孤亭立嶤崤　此地覽景尤難逃 五更月落禽嘲嘲　陽烏欲上海雲燒
晦明變化不終朝　儵忽陰陽狀莫描
夜闌燈清雨飄瀟　偶坐兩客論幻泡 探玄窮妙窺寂寥　破除萬事與絲毫
不奈詩思猶强豪　歸時日沒紅霞銷
荒崖老木山蟬號


幾度驅車入帝京　逢僧一例眼雙青 今朝始覺禪家別　說有談空要眼聽


岌岌龍門萬仞傾　翩翩隻影又西行 塵侵白拂牀冷　露滴青松卵塔成
遙想再來非四大　尚應相見話三生
放翁大欠修行力　未免人間愴別情


峰頭非塵寰　一舍誰所茇 軒玉霄近　按指沙界豁 萬山紛累塊　眾水渺聚沫
來雲觸石廻　去烏墮烟沒 向無超俗緣　兹路詎可越
偕行木上座　同我證解脫


萬山羅立翠雲幢　嫋嫋時聞晚炊香 山下行人塵撲面　誰知世界有清涼


癡絕有庵不肯住　弄月挑雲徑山去 地水火風分裂時　親書贈子黃葛布
蛻封讀罷咽無語　會得龍鬚能避暑
豈知玉骨本清涼　書則珍藏布不取 源老忽踏幽深路　道在隔山遙望處
巨帙已載爛葛藤　何堪又送閒家具
開眼一看笑呵呵　猶有這個可奈何 來而不往非世法　　效芹忱愧不多
兩角茶　十袋麪　寶缾飛錢五十萬 虔心獻此一瓣香　奉為禪師作清薦
且問先師來不來　玉山庵頂白雲開
更煩大眾打圓相　撥取青蓮火裏灰


西來有妙義　了悟在真積 莊師善學人　味道如雜績 平生物與我　何曾自栽植
往年住錫山　蜚聲振叢席 初如出鉢龍　晚會投林翮
拂袖返故居　杜門絕塵跡 徑山席再興　寶雨絢金碧
願言出焚修　上以酬聖澤


邂后高僧老敬庵　幸同鄉土話江南 宦情客思慚馳逐　法道宗綱喜遍叅
我已此山思慧遠　君今何處見瞿曇
幾時卓錫雲間路　茗椀熏爐接笑談


喜遂重逢說故鄉　那堪遽別思偏長 江湖縱有三生石　歲月難禁兩髩霜
晚渡歸舟過檇李　春山卓錫到餘杭
遙知後夜相思處　人在深林石竹房


臺山驀直勿岐差　雙徑峰前路不賖 若有劒光衝北斗　更愁帆影落誰家
曲江水暖花千樹　古道秋高月一槎
記取題詩相送處　鷺鶿和雪立蘆花


高堂鐘鼓毒龍驚　曾布袈裟海上城 廬岳禪師傳法印　道園學士許詩名
幾趋北闕瞻天近　獨坐南屏月明
書到喜聞雙徑老　雨花新散滿瑤京


雙徑極幽邃　中有招提隱 淨公慧遠流　住山不出影 夜吟蘿月寒　晝臥松雪冷
夙心諧善緣　滿腔盡春景 禪學既已精　儒行亦深省
何日再相從　為師挈裘領


徑山山下江水流　白雲常鎻禪關幽 高僧臥山久不出　六朝應詔來皇州
香街紫陌不住　又言飛錫東歸去
雲散天空江水流　一輪月挂珊瑚樹


凌霄峰頭烟霧深　野水虛閣此登臨 長藤古木有佳興　翠壁丹崖生壯吟
飛瀑灑空千樹濕　白雲籠日萬山陰
來叅玉版春雷後　又見森梢橫出林


素望山巔倚如掌　乩奇穴來天上 徑山不比天目高　猶能放眼延蕭爽
瀛洲只在海東邊　長江一瀉何然
天吳蹴水雪山擁　鵬鳥搏風寉背連 鞋蹋徧雲縹緲　千山萬水何時了
笑踞芙蓉最上頭　指點乾坤一時小
五峰拔翠碧雲封　淵泉湧出金蓮丰 錫鉢遺來降水恠　袈裟挂處收蒼龍
瑤華種種莊嚴境　遂使名山失真靜
何似崑崙未鑿開　不驚龍象猶天幸 我欲乗槎問漢津　三山敻隔蓬壼春
蹔栖佛日窮清賞　自入空門避世塵
飄飄如在神仙宅　夜半披衣坐盤石 同攀皓月訪古松　要識玄星倚蒼栢
白雲盡掩下方同　咫尺難論萬里通
毒龍帶角懸岑塔　鐵騎空嘶萬木風 玉堂真筆龍蛇勢　淨掃鳩壇散胸次
可憐興盡一代宮　惟勒豐碑兩行字
寒霜裂竹嘯聲哀　不見玄猿獨倚臺 千古禪心無此寂　百年浩氣湧如雷
回頭獨看三花樹　霧滅荒山斷歸路
扶桑已出鴉背紅　博得浮生此真趣 腐儒出處皆聲名　大游不似維那行
任他喝石千年在　不及朝陽一鳳鳴


吾聞弱水之上蓬萊山　雲霞縹緲非人寰 鵬翮三千水一息　鰲背萬仞那能攀
壯懷踏遍天目路　羽翼騫風失鴛鷺
自泛蓬萊只此山　誰知雙徑迷烟樹 複磴懸崖霄漢開　杜蘅薜荔相依偎
晴雲不負看山眼　落日何孤泛斗杯
雙徑山高出林杪　回首千山萬山小 蜀棧崎嶇鳥道廻　秦關崱屴羊膓繞
五峰返照岳蓮紅　峰頭撫掌摩長空
江光不遠一線落　雲氣常隨萬里同 鐘鳴磬發迎天馬　袈裟倒曳胡為者
寶華莊嚴禮世尊　不知佛日身三捨
我尋佛祖問真源　慧力禪機到處存 鉢水倒翻天北極　石崖喝墮海東門
龍湫奫奫泉滴滴　云是真伽親卓錫
古來滄海幾桑田　恠底禪家說空寂 放生池上蜿蜒多　飛躍鳶魚石未磨
吾道千年常活潑　返生誰復知枯螺
靈雞塚高去天尺　復爾盟壇悲赤幘 也應羽化出塵埃　曾似巖頭空抵擲
駕幸空門喝石高　天章御墨揮秋毫
不思北狩飄零後　空復南都霄漢勞 光矅三台囬四極　雨積亭烟風剝泐
可惜當年龍劒文　都隨蔓草無顏色
豈能步月下林　露液霜華點髩毛 月到中天明宇宙　風生渤海見波濤
坐覺高寒刺詩骨　臨風便欲搏霜翼
翛然輕舉絕紛囂　明霞可飡石可食 舊聞蘓子愛逃禪　玉堂素簡青雲鐫
好是叅禪叅不破　蒼烟空鎻墨花鮮
我來高揭叅禪手　笑倚天空擊瓦缶 珮環蒼碧光陸離　綰結龍絲燭牛斗
環秀窗前凝曉霜　朝陽峰頭熹晨光
布袍白幘坐天上　赤日紅雲望帝鄉 再歌天寳更豐芑　六龍永馭千百祀
蓬萊弱水一荒唐　笑託山花識仙址


石徑縈紆出薜蘿　諸峰環拱勢嵳峩 舉頭便覺天顔近　極目還知地界多
西北雲來燕雨露　東南潮湧浙江河
振衣直上高峰頂　苔蝕穹碑手自摩


高燈喜雨坐僧樓　共話茶杯意更幽洪句 萬丈龍潭飛瀑倒　五峰寉樹濕雲收畿句
碑含御製侵苔碧　徑啓曇花拂曙秋澍句
還擬凌霄好風月　海門東望大江流沂句


雲裏五峰環紫翠　空中一徑轉微 黃花漸報重陽節　白社遙尋古道塲
精舍更宐留謝客　玄都何必訪劉郎
高僧趺化千秋事　獨有靈雞塚樹蒼


雙徑山前夜月明　寒梢踈蕋影縱橫 禪扉半啓行吟處　人比梅花一樣清


蜿蜒西來聳更尊　已看銀漢繞崑崙 雪光掩映千峰見　海色微一線分
天曠浮雲蒼狗變　林深陰洞玉龍蹲
高僧自愛青蓮座　時梅花靜掩門


籃輿忽度翠微　行盡雙谿上徑山 日月連珠從地轉　蓬蒿浮玉倚天看
龍飛鳳舞千支裊　越北吳南兩乳盤
雪水秪應仙品試　詩篇仍向石林刪


雙徑通金地　羣峰列寶屏 初登疑窕　漸陟覺孤 遲日巖頭墮　浮雲岫脚停
江濤一馬白　海嶠數螺青 杉檜森成靄　樓臺逈逼星
呼泉流壁罅　咒石劃川形 雞塚封前慧　龍湫雨後腥
蓮呈真法相　僧誦大乗經 砌石曾過輦　碑殘尚識銘
竹風飄梵磬　蘿月映禪扄 境寂還心寂　山靈總性靈
井塵繙舊案　劒吷發新硎 蔡碣苔文繡　蘓池墨色瑩
漫留詩筆在　千載肯同訂


雙徑穿雲上碧霄　憑虚勝覽此偏饒 窗間吳越連三楚　樹飽風霜自六朝
沙磧寒飛江練白　海門春逐浪花遙
興餘一嘯狂颷起　歷亂烟霞杖底飄


五峰秀出冠叢林　千載奇稱遇賞音 雲雨自成翻覆手　虛空誰識往來心
山圍竺國層層玉　地入祗園步步金
一指儻教歸大道　石頭未怕路嶇嶔


誰向龍淵發祕藏　遠煩天掌為擎將 四山白月爭秋色　一島紅雲護夜光
靈鷲斜飛天側畔　陽烏正照地中央
向來娑竭輸珍玩　在處還應屬上方


偶然鑿破一方苔　雲影中間去又來 本已飄颻離世俗　何煩洗濯絕塵埃
搗衣溪女花陰合　滌硯山童墨暈開
智者正為秋水觀　可容凡礫溷靈臺


千尺飛流如瀉玉　溠巖新愛得佳名 雷驚石眼分嵐氣　雲走峰腰學水聲
百折豈辤歸海遠　一生長喜在山青
浮漚起滅尋常事　慚愧高人眼獨明


一峰崒嵂直如椽　五色絪縕爛若烟 太華秋高金氣肅　湏彌春煖玉毫圓
油然亦是無心出　卓爾何曾有字傳
安得文如燕許手　相期泚露向堯天


普賢說法西江上　節彼名山具仰瞻 人喜長卿能慕藺　我慚逢世諱稱嚴
烟供淡掃蘭煤重　月比新彎笋玉纖
寶閣梵餘聊作供　莫因莫雨始掀簾


雙桂成林開勝域　綠陰夾道閟禪 芳聯天目東西徑　氣壓淮南大小山
金粟堆時何粲粲　寶華雨處共斑斑
覺皇境界容親到　袖取天香散世間


一軒專為黃花設　富擬人間萬石君 佳本賸從方外得　妙香多在定中聞
引泉北澗分清露　開徑南山見白雲
此意欲為知者道　陶翁猶自未離羣已上西徑山八詠。


我田眾生田　誰施誰為受 施受了無別　請問石橋叟


淛西獅窟首名山　竹箆曾過妙喜關 八十七燈無晝夜　一光東照老人顏


偶出風塵坐翠微　幽奇晨夕在山扉 林開鳥帶栖雲去　石潤龍含剩雨歸
莫問茅荊非別業　即看蘿薜是初衣
却嫌樵驚相識　未遣猿鼯共息機


蘭若蕭踈夕照間　碧雲黃葉滿秋山 逢僧為說無生法　喝石巖前帶月還


四日臥櫂清溪河　悵望游侶無人過 浩然乗月放歸艇　櫂聲已入滄浪歌
竝河冒暗呼不已　僧偕行者來山坡
從昏達旦足重研　衝虎夜行肩負戈 謂言諸客盡入寺　取道郊區登雲窩
聞言一笑却轉柁　有纜仍繫桑林柯
匋丁躑躅耻駕輿　久不跨馬今乗騾 疾馳不覺三十里　輕雷挾雨成滂沱
寓樓小憇遂淹宿　客衾夜藉谿簰簑
詰朝雲氣尚黯淡　已報東旭呈青螺 藂篁高下浚谷杳　雙徑迤千峰羅
巍宮遠接宋香火　異境肇開唐巖阿
數百年來八十祖　今何寥落昔何多 丹青剝落榱棟朽　扶傾起廢非人何
此來匪直事游眺　為奉龍象倡檀那
禪林况多梓里彥　清淡微笑皆磋磨 慚余頑鈍不受琢　恍若聾瞶驚靈鼉
塵勞擾擾竟何事　要當拂袖棲雲蘿
五人同行一人住　勦絕家事稱頭陀 燈前三歎重自省　赤幟在望猶蹉跎
出門步步惜風景　浮蹤行復隨蓬料
願與山林訂新約　歲一再至誰見訶 焚香洗鉢畢吾事　此生豈復思其他


慣攜瓢笠往來輕　却借冠裳費送迎 後至恐因虛佛會　疾馳何異急王程
身游世外仍多事　歲到林間有舊盟
莫以布金跨勝業　化城湧塔未須驚


偶結同心朋　言尋物外賞 遙期靈境宿　寧憚廻溪廣 乗桴有夙志　遡流無凡想
青山杳深秀　白日聞蒼莽 疎林綴桃梨　野町敷篠簜
玄言波與清　高視天為朗 捨筏詎即安　杖策成邁往
泉聲時韻屐　日影猶懸掌 敢辤足力疲　取愜游情爽
嶺樹沉烟光　行歌答鐘響 欣逢林間彥　香臺接雲上
一笑聆真諦　餘法何足獎


一從法棟嘆摧殘　禪藻如君秀可餐 指邊標月思量絕　笑底拈花領略難
杯浮京口孤雲起　錫卓餘杭雙徑寒
大事更將誰荷擔　莫清夜此盤桓


方外知交絕世情　翛然飛錫到蓉城 來時寒照三巴雪　去日春啼二月鶯
巫峽迢迢疉巘翠　洞庭渺渺片輕
送君高臥徑山裏　余亦歸尋鷗鷺盟


自愧無才位六卿　探幽偶出鳳皇城 申車帶月臨山徑　寶剎披雲駐玉旌
閣崢嶸同上竺　松杉高古擬南衡
何當了却人間事　重與禪僧話月明


造設靈山五個峰　嵐光花雨翠重重 水聲臺上方磬　月色軒窗下界鐘
萬本寒松青入漢　一池秋水淨涵空
供茶童子清于寉　笑問何來世外踪


流水空山演梵文　千松寒影自紛紛 青天月落星河泠　愁聽鐘聲出白雲


徑山高入漢　飛雪凍雲封 斜陽時返照　朶朶玉芙蓉


茅菴高寄白雲端　敻絕浮埃眼界寛 散得空花秋不謝　坐來破榻夏猶寒
心同止水涵天淨　貌似疏峰帶雪看
悟處了然開寂照　凌霄頂上月團圌


潑墨片雲立　一喝成川也 莫恠事荒唐　猶有點頭者


山靈知我非生客　到來蓊然舊風色 翻憶當年卓錫僧　莽蕩何處埋靈骨
含暉亭望海霞蒸　亂雲飛墮疾如鷹
嵐氣倒籠雙徑竹　旭日初懸一慧燈 山老人曾三至　欲步高蹤誰得似
尚餘綵筆勒貞珉　拂拭蒼苔讀奇字


古寺松杉一徑深　雨花臺上聽潮音 若非借得天風便　安許春宵一合簮


西北羣峰萬馬來　東南地勢接蓬萊 綵雲宮闕天中起　紅日山川掌上開
十錦人家攅幾簇　三吳客路繞千廻
凭高極目鴻濛外　身在層巔最上臺


精廬雙徑枕中峰　掉首人間事事慵 空翠半浮晴似雨　泉飛百道暑如冬
晨鐘絕頂開龍藏　夜雪層崖印虎蹤
不動舊軒今在否　會攜笻竹到深松


葱翠筤簹敞夕陰　秋高野宕氣蕭森 瞿曇盡現空中相　闡士常超物外心
水到香勤洗鉢　風來松下聽鳴禽
青山鎮古依然舊　世劫從教任陸沉


叢竹山房踞嶺幽　望機應識似天游 片言警醒人如夢　一喝分明石點頭
縹緲曇雲開法藏　逍遙白塔隱靈丘
如來儘許凡夫度　世事於今認水漚


擾擾不耐塵為客　夙昔愛看名山色 朝登東目及西目　處處秋林見山骨
徑山石上層雲蒸　凌霄撇日如秋鷹
風吹萬竹聲泠泠　欽師慧老嗣明燈 徑山和尚知我至　迎問東西目何似
我言千丈巖斷獅子吼　秋色長空絕文字


一靈通微妙　萬類等佛種 纍纍生人頭　何如死雞塚


是石無受處　云何喝為三 現兹神通力　開彼妙靈函


覓友尋師渡會　含情千載不能啼 閑從國一堂頭過　一瓣香兒吊塚雞


千丈龍潭萬仞山　飛泉百道到人間 法流自是清如許　一任僧寮去復還


自謂頗饒濟勝具　尋山卓錫有何難 不須更乞香飯　翠色明霞剩可餐


行盡谿流十里山　千峰廻合鎻潺湲 箇中古路無人到　獨許閒雲自往還


壁立芙蓉萬古懸　丹梯直上碧雲連 中峰色奪吳山秀　絕頂青收越岫烟
石壁丹砂燒聖火　重樓縹緲住金仙
狂來雙舄渾如夢　踏徧凌霄嘯海天


盤空直上凌霄巔　捫蘿磴石觸雲烟 大山小山一磊磈　蒼江萬里如蜿蜒
絕壁陰風吼地起　山狙野穴爭我前
便欲大呌問青天　恐驚帝座還回旋 下有結茅聊一憇　老僧休心世緣
舟泉流出玉芝田　澗邊瑤草尋可擷
菖陽曾記能延年


霧合烟迷望不窮　岧嶤飛閣出高空 松連天目開雙徑　翠疊雲頭鎻五峰
踏遍崔嵬叅法象　坐深花雨散天風
逢人欲問西來意　為扣禪扉謁遠公


諸天曾結白蓮臺　誰挈狂夫頂上來 玉樹菁葱雙徑合　六花凌亂七峰開
聯翩欲舞遼東寉　彩筆應傳郢客才
簑笠不妨頻住訪　逢僧疑是雪山回


活火初紅手自燒　一鐺寒水沸松濤 與君醒盡浮生夢　竹影半軒山月高


寸絲不挂已傳衣　夜渡空江去不歸 混跡塵寰依獵綱　藏天歲月宿蠻溪
偶逢佳會風旛話　却入宗門賞罰機
此際綠陰題佛眼　一花何處不揚輝


荳湯催熟五更鐘　散步披寒月挂松 無礙十方塵剎海　一庭虚廣可相容


欲買名山先買泉　青松白石誓曾堅 羨師已結跏趺地　愧我仍無負郭田
螘戰夢酣呼未醒　寉歸雲駐唳堪憐
秋江到處饒紅葉　於越相尋續勝緣


五十里程行未盡　千峰競起梵王家 巖前瀑布濺晴雪　門凌霄燦曉霞
童子放泉敲碎竹　老僧留客煮新茶
我來偶得山中趣　猶厭崎嶇石路賖


開士傳衣號應真　龍章炳燿出楓宸 只今琪樹猶堪憶　無垢軒中問法人


閣門晝夜扄　嚴于環棨 始知堅忍力　醉象邈難底 嗒然寂無言　月照空潭水
法淨心自安　心滅法不起 劈開歸宗拳　攦斷天龍指
能轉十二時　總在空中裏


勝因暫作峰頭客　山氣蒙罩海色 微明世界水天佛　送致蓮花清徹骨
別有野臺花雨蒸　掀翻一似橫秋鷹
青芝碧檢何冷冷　提出陰光日月燈 雪道人因我至　爭問宗風舉何似
我言有情身中無盡藏　梵唱盈篇沒一字


知君高寄五峰寒　不管侯芭問字難 杖倚松風時颯颯　泉飛竹雪晝
千年佛地龍能護　何日山門指一彈
為問李郎遊興劇　眼經幾處似奇觀


一微塵寄大浮　欲問西來沒路頭 緣淺夢魂空變幻　山深消息自清幽
獅林花散翠屏石　龍井泉香奇樹樓
本擬五峰尋說法　敢明月到中秋


急急登凌霄　朝雨喜初霽 拉僧山路熟　脫衣杖底銳 登登望山下　行人忽已細
乃陟峰之巔　五峰直其弟 其他小崗巒　俯伏不敢睨
有僧廬其上　形瘦鬚不剃 鑿石尋乳竇　種菊理巖砌
于此小休息　忽遺前後際 畢竟孤絕者　容易討禪慧
一住十九年　能無解分齊


雙徑迂廻邈孤客　峰峰寒翠搏空色 十載江湖曾浪游　希逢此際清心骨
八十七祖如雲蒸　沙油蔴汁飼飢鷹
地一聲通大界　昏衢爍爍流明燈 靈雞一去不復至　龍樹龍宮儼相似
佛日震旦正中天　燈臨莫但題文字


十年常問凌霄境　今日纔能拄杖游 秀拔五峰攅寺起　寒深雙徑到門幽
蒼崖下有蛟龍窟　奇樹中藏梵筴樓
向晚莫愁歸路遠　石牀一宿主僧留


白雲堆裏白雲客　客與白雲同一色 雙徑斜披蜿蜒形　五峰削出芙容骨
三伏竹松寒氣蒸　老僧骨徤如秋鷹
指心直泯三千界　抵掌能談八十燈 試問欽師未曾至　此山寂寞將何似
空裏無花老古錐　西來畢竟無文字


果然雙徑異人寰　絕頂松杉不等閒 風雨自從龍去後　庭千載白雲間
殘碑人重坡仙墨　古跡僧傳巾子山
最是磵泉流不盡　竹烟堆裏日潺潺


迢崑侖駐五峰　千年佛國護神龍 蒼松翠竹知無數　白石清泉信幾重
簾捲曉雲寒入座　巖飛秋雪夜聞鐘
何緣謝却塵勞累　踏徧名山一短笻


晚來踈雨散長天　浮度秋光淨獨鮮 客竝李膺疑有道　僧逢佛印或坡仙
空巖繞樹栖雲氣　香積當窗落澗泉
入夜鐘魚歌梵唄　聲聞說法即燈傳


迢尋雙徑　崎嶇歷五峰 翠寒飛嶺竹　蒼雨落崖松 樹古瞻靈塔　泉源見老龍
雲堂秋入座　香積晝聞鐘 寂照隨叅藏　凌霄共策笻
許詢原有致　元禮亦談宗時同游為李孟芳、許鎮之云。
絕巘天疑逼　雲生壑幾重 安能依片石　長此放孤蹤


再現優曇布衲如　尚于陵谷幻嗟噓 攜笻幾踏烟霞路　負钁重開瓦礫墟
雙徑法幢龍象杳　七朝名剎虎狼餘
只今一浣山靈面　翠竹蒼松總遂初


獨攜秋色上巖端　曲曲巖光翠可餐 門鎻龍宮深海藏　徑通雞塚悉檀欒
千年勝地人能到　累代名僧塔半殘
謾說中興多紫柏　清涼月色至今寒


山為主人我為客　老杉不改冰霜色 試問巖前喝石人　白兎靈藏何處骨
林風凍蘚日氣蒸　凌霄峰頂騫孤鷹
五峰茇舍泉堪枕　兩夜蒲團月作燈 苕花溪上人曾至　逍遙踪跡雲相似
不能草屩結山隣　但學蠧魚食仙字


壁立高巖色鬱蒼　猶傳射彈自錢王 向來山木被文繡　蘚石依然青錦光


往時策杖凌敻絕　滿地霜光踏松葉 今日溪邊望遠山　高高下下封春雪
不知此山高幾何　但見峩峩半天白
五峰雲臥玉鱗飛　雙徑泉僵冰柱合 恨不此時坐僧寮　地爐煨芋聽竹折
凝眸一餉雲忽迷　山重重兮溪疉疉


徑山曾過山客　詩與山山鬬奇色 我來登覽誦詩篇　眼空塵世饒仙骨
龍歸大海雲猶蒸　杉生太古不巢鷹
八十七祖在何處　于今誰續法欽燈 一片寒光天外至　變幻千峰不相似
忽感往事如流雲　笑碧空吟數字


悲哉千古人　迹滅不可睹 何物去靈通　名山留杯土


彈去寒星流　弓開秋月白 莫將射潮雄　驚落山頭石


巖邊彈者誰　云是吳越王 一丸落滄海　臥龍驚飛翔


石梁度幽澗　潺潺落寒泉 蒲石激清泚　竹風韻冰絃


不挑世上是非擔　不駕海中名利舟 支却老拳松底坐　野猿相喚懶回頭


自昔雙徑禪　舉世所共推 入則類枯木　出為獰怒獅 公也住其中　三年方解期
未尋黃海雲　抵白岳陲 予豈有風因　遇之豐水涯
容止驚傲兀　談言開積迷 壁立硬脊梁　宗風寧自榰
眾徒具耳目　瞻聽轉生疑 人各置一喙　紛紛無定辤
知公如我有　尤勝公自知 荏苒歲五遷　忽懷栗舊枝
中夏理枝笠　觸勢遂睽携 公本無緣慈　蓋作有情癡
望之不忍別　寸衷如渴飢 何時復從公　聊以慰我私


