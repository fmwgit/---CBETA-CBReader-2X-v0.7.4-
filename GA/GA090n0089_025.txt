中國佛寺史志彙刊數位版, No. 89 天台山方外志(第19卷-第30卷)

雲衣不躑躅　龍駕何時還


欲知清都裏　乘此乃登天


靈山妙會依依見　寶塔全身了了觀 不是親逢南嶽師　人誰識此深禪相


始覺鬼神纔散滅　還為父母更綢繆 強輭消磨寂照功　神僧出現親稱讚


權實巍巍唯佛了　本迹汪汪補處疑 智者當時親得聞　瓦官重更分明說


安御四緣遊直道　能過十境到涼池 乘壞驢車滿世開　稽首天台誓依怙


玉指競鳴金殿響　牛香重發獸爐騰 稽首巍巍五忍身　堪消萬乘殷勤禮


五德精明如滿月　二嚴深廣類滄溟 人中師子法中龍　隋主從茲稱智者


秉筆或因隋帝命　開經時感梵僧來 我等當時恨不逢　歸命天台禪智海


經桉夜分江墅月　講鐘寒徹水村家 三德彌資二觀明　無人共飽醍醐味


計詡獄中曾赴難　修禪堂上解酬恩 而今依舊簄梁多　慈眼他方應憫見


星河慘淡金波缺　雲谷颼飀鸖樹低 百金妙藥寄章安　猶恨無人付禪慧


年年紫詔離金闕　歲歲皇華啟石門 最後開封失舊身　不知全往何方去


父去謾留身後藥　親離空繫醉中珠 神州佛隴願重遊　速使羣生開佛慧


遺形靈岳　顧景忘歸 乘雲倐忽　飄颻紫微


松生陰隘　巖嶽穴械 病乎不快　卒以為怪
擁腫支離　神差鬼疑 道人咨嗟　聿傳其奇 或怪于形　或奇于辭 吾為怪魁　是以讚之


堂堂我師　法苑英才 子生皇宋　獨步天台 荊溪往沒　鄮嶺重來
教門久塞　我師洞開 義雷迅發　迷蟄春迴 繪儀罔及　奮藻難裁 煥然晬容　孰不欽哉


道以功振　化以行施 識貽所導　解貽所規 信者興仰　學者興隨
遠則聽範　邇則觀儀 影響相契　聞見交馳 德兮斯茂　教兮斯滋 示順世兮　存乎所表
流繼裔兮　存乎所師


大道之源　孰麄孰精
何像不佛　何語不經 至謀無功　至聖無靈 沒焉益高　隆焉益乎 昏昏愈昭　紛紛愈凝
機事千狀　變化萬形 焦鵬菌椿　一乎乾城 胡為匪質　胡為匪名 請其端倪　本絕指稱 嗟茲坦途　翳乎羣生
有念即妄　翻然失明 一豪既差　六影弗停 重苦微樂　更興亙騰 茫茫長驅　蕭蕭修征
咎自己作　徒傷爾情 飛沉亂想　顛倒縱橫 分受甘苦　動逾億齡 歐之弗迴　呼之弗應
孰能拯茲　使脫罪扃 曰有大雄　覺體久成 念此赤子　示生王庭 真金其容　迅雷其聲
五易時會　幾句勉旃 始諧宣演　方等靈編 偉哉至談　汪汪洋洋 碧蓋黃輿　神光飛揚 荅名寂默　示救寶王
雷音辱蔽　啟教反常 華聚至悲　濟厄益良 波旬導物　酸楚如傷 婆藪巧誘　使至道場
世主神術　能度所將 修羅大心　能起朽僵 玅德雄辭　如決巨防 鶖子善詰　如插鋸鋩
慶喜能領　如內大江 天王禦惡　如制黠羗 良哉至聖　欲物之昌 意使盡詣　無得之堂
罪之至大　阿鼻業鄉 石劫可盡　火然未央 幽幽非人　辛苦悲涼 滴水粒粟　億年絕嘗 飛走陸處　水泳空翔
喜相殘噬　乖離驚惶 無酒巨質　幾盈八方 好弄器　動為不祥 人倫貴賤　紛紛莫詳
榮辱離會　長如囚韁 無色梵宮　地居諸皇 久樂或終　嬰苦尤長 三乘沉滯　神空形亡
誰濟血氣　斯病膏肓 大士昔盟　永為橋航 愛見之悲　未為至康 壯哉覺天　能救羣荒
一宣至言　眾皆脫殃 忭躍舞蹈　歡聲四張 是經甚深　其功匪量 浩浩蕩蕩　煒煒煌煌 弗智弗愚　無中無傍
大暗之炬　至饑之糧 貧商之寶　元吉之邦 甚渴之飲　劇裸之裳 又如神藥　起死復強
若如意珠　雨珍穰穰 又如萬億　玅高之岡 四寶耀爍　映乎滄浪 又如萬億　勃澥湯湯
神物鱗甲　悉能歸藏 又如大地　潔穢皆當 萬物蒙載　斯德至龐 又如億兆　日華月光
萬物蒙照　萌長敷芳 又如虛空　絕相勿疆 毀之匪惡　美之豈臧 囦哉遼哉　至神玄章 可使庶類　盡消猖狂
蕩乎空花　復乎渾茫 登湼槃山　據解脫牀 我述此讚　效顰益彰 如以爝火　助彼太陽
又如有人　數踰澗京 人各億舌　長劫呼鳴 作為法言　揄揚大乘 欲盡一毫　猶不能勝
況復以斯　鄙薄菲輕 擬讚落詮　是義不應 如握尺度　欲料太清 又似微蚋　欲比神鵬
殊弗量力　止益物憎 念此慚汗　厚顏敢矜 庶幾燭我　刳心之誠 我願與彼　法界情塵 悔始弗了　以故湮淪
質狀影象　烟霧風雲 於中妄想　謗正法輪 致乎億劫　備茹酸辛 猶挾餘　疾應千身
顛倒識解　讟亂正真 願以讚功　滌此誹因 我與勞生　心鏡絕昏 有若秋蟾　清光無垠
彼沙界中　諸謗法人 尚由斯殃　囚無間門 以我此善　拔諸幽魂 使洗重垢　復乎真源
六道諸難　萬彚醜緣 曠劫未止　如注急泉 迅射奔激　驚鳴潺湲 何日長歸　清明性天 以我此善　蕩斯巨
空九界域　永旋于元 願我此身　脫大宿冤 滅至不臧　違盟禁篇 藉茲稱揚　頓皆豁然
濟物絕畔　洞法至囦 二嚴咸具　萬行悉圓 動有所思　如志大全 重業弗縈　惡疾弗纏
百齡有則　五清長旋 同彼蠕飛　嬉遊妙蓮 事無對光　諸苦永蠲 稽首三寶　威神匪邊
衛我與彼　遂斯微言 高窮可墜　崇嶽可遷 顧此厥素　殊無易平


真兮寥廓　郢人圖艧 嶽聳雲空　澄潭月躍


