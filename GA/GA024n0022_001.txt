中國佛寺史志彙刊數位版, No. 22 增修雲林寺志

開襟對層碧　下馬撫烟蘿 羽衞閒來往　非同問法過


鳥蹏香界古　花綴梵筵幽 野徑春風引　輕鋪細草柔


巖岫崚嶒洞壑奇　懸藤古木半迷離 冷泉亭子清溪上　誰識源頭混混時


禪心澄水月　法鼓聚魚龍


何處飛來一塊石　嵌空巖竇作玲瓏 下臨巨澗淙淙冷　上蔭長松謖謖風


愛此清幽一徑深　馬隨泉響入雲林 蒼苔古洞何年鑿　脈脈韶光自賞心


