中國佛寺史志彙刊數位版, No. 14 明州岳林寺志

重來坐磐石　相對語歸休


猶慚雙鬂白　垂老尚征車


令人心欲折　風雨夜瀟瀟


共笑家聲舊　何時解盍簮


公餘閒眺望　煙雨滿城中


遠公相識好　三笑過金沙


散步堪揮袖　憑虛聽鳥啼


傑閣同禪院　懸河有辨才


鰲頭近接東西市　鯨背平分南北程 須信巨川從此濟　區區溱洧浪傳名


鉢響儘催無澁體　箭鋒不觸是玄機 幾時重與支公話　共笑龍溪挽落暉


興來彈淥水　俯仰自徘徊


生公驚點千頭石　優鉢能鋪滿座曇 夢遶堂中花木勝　禪關未許俗塵參


悵望西風裏　何年返故家


無生誰共語　可許問支公


去來成幻景　窣堵自嶙峋


兜率荒基閒日月　崇寧古閣繞雲煙 我今稽首空王殿　一片心香了夙緣


莫問雙林垂古蹟　猶驚隻履現秋巒 前朝事業都成夢　心挹慈風法界寬


何時隨布袋　相對碧溪灣


慈雲輪演空中劫　法雨花飛覺後天 布袋一肩忘去住　本無去住與茫然


一笑空歸去　千秋天地間


閒雲兼野鶴　相望隔遙空


初地重新後　秋來滿碧輝


踏蘆渡海存何跡　說偈飛花是此君 化現至今留法乳　松陵到處有鴻文


庭前柏子枝還綠　戶外茶聲火正紅 莫道虎溪今僅事　會看獅座據高崧


三酸堪續畫　竹院且行吟


窺簾桐葉雙眉綠　傍檻芙容滿眼紅 機鈍那堪留玉帶　儼然一會在廬崧


三絕長康原玩世　重來支遁幸逢君 西湖事業東林興　喜勒新編有大文


碩果由來結　菩提永不磨


問渡秋林晚　幽蹤何處尋


重來磐石上　趺坐萬緣消


夕陽遲返屐　高閣聽松風


我亦來彈指　雲關許叩閽


蒼崖鹿趁擕笻路　碧澗龍依洗鉢緣 何日重逢方丈室　塵蹤遠絕共逃禪


千年常寂歷　何處有風波


借山應借水　歷劫與誰論


臨波梵天月　珠色燦摩尼


有子搜遺典　先賢法眼通


忽聞天語近　疑上白雲霄


掀髯空世想　笑指白雲垂


年年峰頂樹　枝葉自垂陰


禪林榮眾木　惟爾出羣材


閒吟無限意　日涉趣偏長


有時良夜月　分作兩池明


幾回歌撥棹　時過綠楊陰


昔年憨布袋　曾浴此中流


物尚弢形迹　人何不晦名


遙聞喧市語　雞唱客催行


虎溪三笑客　到此復何疑


悠然羣動息　聲度上方鐘


迷津今得路　丈室現瞿曇


漫勞彈指頃　直入不曾迷


何須通雪棹　萬古浴鷗清


當年曾浴佛　名蹟永流芳


空庭當夏日　喜有綠陰凉


坐間竹影時添綠　望裡嵐光遠送青 公且晏然成獨笑　杖藜肯許俗人停公自題額晏然


岳林溪畔接遙途　兜率凄凉蔓草蕪 幸有竹松閒作伴　鐘聲夜半起羣烏


堪憐宦跡逐風塵　延訪猶疎覺路人 明月迥懸無曲照　片雲浮蕩屢傷神
高山思仰方嗟晚　古策殷遙悵暮春
布袋一肩資選勝　錫飛太白任天真


紫藤花發送君行　惜別龍溪暗愴神 目斷歸帆何太疾　風吹柳絮正愁人


剡邑春期覲法王　朱袍猶帶雨花香 一從飛錫還山後　殿角風微生夜涼


移來西域此中栽　歷盡風霜倚石臺 最羨靈區能獨秀　枝枝葉葉淨氛埃


望中不盡龍溪水　流入長江作大波 獨有慈尊能砥柱　清光一道鎮娑婆


肩輿隨處得相尋　衰草荒烟古佛心 莫問興亡前代事　殘碑讀罷起孤吟


龍溪斜抱梵王宮　樓閣蕭然映碧空 芳草萋萋烟雨外　誰憐慈氏冷春風


為尋淨土到龍宮　笑口依然覿面逢 池色雙空天界迥　山光半落剡城東
行看脩竹惟尊者　坐對高樓有遠公
參罷本無元字脚　清溪鐘度吼松風


西征欣有李將軍　戎馬關山萬里雲 內院棲遲聊晏卧　悲笳短角不堪聞


夕陽行倦息崇樓　風捲旌旗動暮秋 四野羣黎驚鶴唳　三山孤月獨清幽


舊山松檜已成圍　萬叠煙雲一衲歸 擬向岳林分半席　娑羅枝上挂儒衣


蕭梁古寺剡溪隅　為覽重興到勝區 藉有安禪提祖印　遂令雄剎麗輿圖
娑羅樹放華為寶　優鉢龍生雨是珠
已見家風傳定應　樓臺內院景還殊


沿堤十里溯平津　綠樹陰藏古寺春 脈接龍溪臨孔道　池開淨土在紅塵
長汀寶所依然舊　兜率玄風卓爾新
岳色千秋鍾瑞氣　於今果是再來人


歎士衡白帢被收來　爭似季鷹歸 問具區東畔　華亭谷口　釣艇殘暉
細數微名蝸角　深悔少年非 午榻槐安夢　點破禪機
身入遠公蓮社　看松枝拂處　玉屑霏霏 喜詩人相對　車馬客來稀
怪今朝聲沈清磬　只隔思千里久相違
何時曳杖龍溪上　踏破苔衣


山色秋光影動搖　幽窗開處草蕭蕭 蒲團日照禪心靜　香案花飛法界遙
四壁澷題摩詰句　一牀猶掛虎丘瓢
客來爐火茶初熟　相對談詩破寂寥


剡東崇閣插浮雲　信宿棲遲歲欲分 蓮社尋常欣有托　輿情未恤竟無聞
霜鐘風鐸閒來韻　檐鴿林鳥自作羣
正擬談玄何遽別　梅花枝上雪紛紛


龍眼雙池碧　芳名千載傳 宦遊搔鬢短　臨照更皤然


唐相遺徽著此鄉　澄波原自傍雲堂 蕖枝應是青蓮種　荇帶猶含紫綬光
勝聚一杯留古蹟　澤涵千畝玩滄桑
名傳長列山門景　還與梅花賦並香


禪宮巍閣壯林丘　金相層層列上頭 彌勒化身真百億　崇寧遺制自千秋
應令浩劫傳文岳　況復中興有惠休
題額肅瞻先蹟在　梵天長映五雲稠


一竿布袋已重新　岳色蒼然別有春 偶爾宦遊親覿面　虎溪三笑再來身


耽靜棲身百尺樓　凉飇拂袂思悠悠 疎鐘聲徹龍溪月　孤幌光寒鴈蕩秋
滿架詩書千古事　經年勛業寸心籌
翛然地僻紅塵遠　嬴得心空萬慮休


漫勞彈指對雲扉　樓閣重重敞曙暉 水漾雙池龍眼活　風搖萬竹鳳毛揮
老僧接客無三等　稚子逢人露一機
為問眾中誰姓蔣　而今布袋更堪依


滿目春山澹欲浮　偶然到此共登樓 風吹隔岸垂楊外　野渡閒橫一葉舟


金沙秀擁龍津頭　奈苑重興三勝流 閣闞四郊峩嶺道　門迎一葉剡溪舟
朝暘初出懸燈曉　宿霧新收紺殿秋
支遁雨花天際下　長汀白水遶朱樓


客從梓里來　言師老益健 蕭蕭半白須　風骨純鋼鍊 手扶舊剎竿　金碧輝雲漢
古佛亦有光　粲然開生面 長汀渡口船　盛接方來彥
有樹曰娑羅　死株復榮蒨 紛紛樹陰中　赤眉白足踐
任渠捋虎鬚　龍眼明如電 金鐘日鍠鍠　聾者自不見
所以淨土池　別開一方便 繇梁迄至今　千載古壇墠
莖草現寶坊　絢赫如內院 縱有他心通　莫測其神變
快哉聆此言　手脚輕欲漩 顧據此席者　屈指曷勝筭
機用若較師　蓋一以敵萬 即如契此翁　風顛亦何羨
偎卧惠政橋　飲啗不擇膳 臨行四句偈　技癢露一線
既曰百億身　有何定可戀 必謂竁封山　豈應別州縣
吾生廣平鄉　與師同里閈 幼戲三山園　聚塔金沙岸 今老天一方　川廷豈汗漫
疎慵性所躭　鄉情獨不倦 溯其何從來　彌勒亦親串
長汀懷舅氏　暌闊欲一看 崇寧高閣中　併期慰深眷


白苧西城送客歸　臨岐搔首倍依依 留法語當慈筏　聊摘山雲補衲衣
夜半聞鐘人乍醒　天涯擕錫鶴同飛
金峩雪竇松風夢　別後相思隔翠微


龍溪活水護禪林　自在莊嚴彌勒心 忽遇楷公一拍掌　亂雲孤月耀千尋


坐愛松林干樹青　袈裟長日對雲屏 留分鉢粒香暖　喜看珠宮花雨零
揮麈不教靈鴿避　談時有毒龍聽
到來重憶經遊地　依舊門前溪水泠


契此相羊古道場　苔碑三復憶朱梁 四花亂落晨鐘靜　雙樹垂陰晚殿香
高下雞聲溪隔岸　參差塔影水中央
曾聞內院無凡骨　幸得時來宿上方


瓢笠西來五度春　皈依靜業指迷津 講堂花雨盈香案　寶地金鋪遍法輪
鉢底龍吟三泖水　杖頭衲補四明雲
支公去住渾無著　竊近相思類許詢


慈氏流風遠　雙池萬古清 徘徊情脈脉　倒影一天晴


一片寒雲挂碧蘿　封山入定幾年過 蕭蕭綠竹當堦埽　夜月時來汀上波


賢相傳來澤自長　廻波猶帶白雲廊 玉蓮簇水名藍景　瑤草緣堤異代芳
覽古每從懷灌溉　尋幽時得問滄浪
晴川一片龍華境　勝概欣看擁法王


傑閣凌霄十餘尋　老僧陪我來登臨 窓開四靣風拂拂　一溪之外環青岑
青岑羅伏眼中小　定應塔前紫雲繞
金沙灘色映疎簾　桑柘人煙又非杳 路接龍溪通玄都　疑是蟾宮晶皎皎
乃知軒豁無與儔　凭欄自覺清懷抱
博山爐中沉水煙　馥郁時時熏八表 岳林有此勝概奇　億萬斯年鎮國寶


燈花香穗共相羊　千百年來古道場 兜率餘身纔駐足　娑羅枯樹又重芳
秋深桂子風敲瓦　夜靜鐘聲月到牀
可信此時同內院　不知何處有滄桑


湖邊一穴為誰開　水遶山廻實壯哉 基自威音今始闢　花從靈鷲獨移來
諸天合璧留雲錫　千佛交光擁露臺
謂是吾師埋玉地　轉教慈氏笑盈顋


明州佛窟好安禪　法社燈傳幾百年 門對寒山收遠翠　樓看曲水入蒼烟
頻揮玉麈花縈座　閒洗茶鐺葉煮泉
更羨吾師多逸事　穿池引水種金蓮


松竹森森秀　三山似畫圖 春深穿鳥道　履杖喜同扶


短櫂重過古岳林　別開丘費追尋 頻年書劍勞塵夢　此夜鐘魚啟道心
疎影碧梧寒待月　亂烟垂桺晝成陰
支公多少栽培意　獨許征人一寄吟時余將北行，以志別。


錫飛茂艸看重新　太白燈傳第一人 共仰慈雲成佛國　欲從寶筏渡迷津
經營梵宇留真素　卜築幽栖遠俗塵
偷得浮生唯此地　乘閒時擬趁芳辰楷公重建殿宇，不施丹雘，故語及之。


年來題句未曾刪　素壁殊慙翰墨斑 五夜松聲風瑟瑟　四時花氣鳥關關
娑羅樹老曾栖鶴　薜荔墻低為看山
無限徘徊堪坐卧　斜陽茗椀不知還千佛閣前有娑羅樹


卜幽藏幻此中亭　山色遙瞻入翠屏 法濫嶺南空布袋　道慚濟北繼長汀
墻低竹影寒生綠　樹接芳郊春自青
世事浮漚何所住　朝昏惟與白雲停


從來無句不須刪　愧老空門鬢漸斑 夜坐秋風鳴颯沓　曉眠春鳥聽間關
寒聲繞塔知深水　翠色窺庭惜遠山
何幸宗雷題素壁　詩人拭目竟忘還


散步三山到塔亭　松風瑟瑟響雲屏 夕陽鳥倦還依樹　清夜鷗閒梦宿汀
竹影天光浮塔綠　餘雨山色入簾青
支公自適情何限　漫寄遊人一暫停


