中國佛寺史志彙刊數位版, No. 30 崇福寺志


居士布金地　一聲秋磬踈　禪心風動後　空腹樹焚餘寺中銀杏樹自焚　片石文難得　東林社已虛　臨江遺澤近　指點意何如

維佛慈悲牖眾生　普周四海玄教行
龍象莊嚴崇浙杭　新標百尺城東鄉 瓦礫蔓草今道場　旛幢金朱昭輝光
渤海善成施果成　大知識來橫海鯨
捧拂宣闡微妙聲　法雷一震羣夢驚 邪櫱菀枯智性萌　百川注壑波瀾清
繼功次第搆恢宏　更千萬年無圮傾
踵我道躅堅化城


