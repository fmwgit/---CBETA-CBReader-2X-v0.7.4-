中國佛寺史志彙刊數位版, No. 32 徑山志(第1卷-第5卷)

別欲語君安樂法　正却未有閒時


未來諸世尊　一切眾生是 由妄想執著　結煩惱蓋纒
迷成六道身　虛受三塗苦 唯念過現佛　不敬未來尊
與佛結冤讐　或烹宰殺害 不了眾生相　全是法性身
昔有常不輕　禮拜於一切 言我不輕汝　汝等當作佛
若能念自他　同是未來佛 現世增福壽　生生生佛國


誰將司馬琵琶淚　灑作寒江雪滿汀


等閑翻罷貝多葉　百衲袈娑自剪裁


而今到處生荊棘　却笑春風惱亂吹


入此門來都不是　如何陞降老臊胡


自謂睹星成正覺　依然元著眼中沙


自有巖花談不二　青燈相笑吟吟


貌古筆難寫　情高世莫知 慈雲布何處　孤月自相宐


當初未欲成相別　恐誤同叅一首詩


肝膽此時俱裂破　一聲江上侍郎來


長笛一聲歸去好　更於何處覓疑情


稱家豐儉隨時過　懶插堂前這炷香


琴生入滄海　太史游名山 從此楊州城外路　令嚴不許早開關


執尺量虛空　終難究其數
持蠡測海水　豈解知其源 吾君本心體　廣大亦如是
欲求其邊際　畢竟不可得 吾君之壽量　與此心體同
欲求其窮極　是亦不可得 吾君之福源　與此壽量同
欲求其窮盡　是亦不可得 太后皇太子　嬪妃諸眷屬
心體及福源　等無有差別 一塵一佛剎　一剎一釋迦
各現廣長舌　共說如上事 百千萬億中　亦不能及一 天人羣生類　地獄鬼畜等
十方諸有情　三界眾含識 當知此心體　本來相如是


生死純真　太虛純滿 七十九年　搖籃斷


祖師門下客　開口論無生 老我百不會　日午打三更


本來人本來人　無腦無頭作麽尋
驀然揪著箇鼻孔　試勘元來是白丁


若能轉物　即同如來 咄哉瞿曇　誑謼癡呆 物無自性　我亦非有
轉者為誰　徒勞心手 知無自性　復是何物
蹔起情塵　捫空揣骨 此菴無作　住者何人 具頂門眼　試看疎親


幻身夢宅　空平物色　前際無窮　後際寧尅
出此沒彼　升沉疲極　未免三輪　何時休息 貪戀世間　陰緣成質　從生至老　一無所得
根本無明　因兹被惑　光陰可惜　剎那不測
今生空過　來世窒塞　從迷至迷　皆因六賊
六道往還　三界匍匐　早訪明師　親覲高德
決擇身心　去其荊棘　世自浮沉　眾緣豈逼 研窮法理　以悟為則　心境俱捐　莫記莫憶
六根怡然　行住寂默　一心不生　萬法俱息


在塵出塵　如何處身
見善努力　聞惡莫親 縱居暗室　如大賔 樂情養性　逢危守貧
如愚不愚　修仁得仁 謙讓為本　孤高作隣 少出為貴　少語最珍
學無廢日　時習知新 榮辱慎動　是非勿詢　常切責己
切勿尤人 抱璞刖足　興文厄陳 古聖尚爾　吾徒奚伸
安聞世俗　自任天真 奇哉快哉　怛蕩怡神


卿以出家　永為死生
剃髮毁容　法服加形 辤親之日　上下涕零 剖愛崇道　意凌太清
當遵此志　經道修明 如何無心　故存色聲
悠悠竟日　經業不成 德行日損　穢積遂盈 師友慙耻　凡俗所輕
如是出家　徒自辱名 今故誨勵　宐當專精


但自無心于萬物　何妨萬物常圍繞
銕牛不怕師子吼　恰似木人看花鳥 本人本體自無情　花鳥逢人亦不驚
心境如如只遮是　何慮菩提道不成


假使頂戴經塵劫　身為牀坐遍三千 若不傳法度眾生　畢竟無能報恩者


昨日曾將今日期　出門倚杖又思惟 為僧只合歸巖谷　國士筵中甚不宐


橋上山萬重　橋下水千里 惟有白鷺鷥　見我常來此


毒蛇猛虎堂前立　鐵壁銀山在後橫 進既無門退無路　如何道得出常情


三玄三要沒來由　用盡機思無處求
窗前移步灶前下　白雲青嶂齊點頭
齊點頭　南嶽天台共一疇


