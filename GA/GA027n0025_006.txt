中國佛寺史志彙刊數位版, No. 25 雲居聖水寺志

劫外春回　華開碓觜


當處撲滅　神機獨露


凡愚自若　傷已焉哉


當處現成　地平天廓


世界所有我盡見　一切無有如佛者
諸佛容顏甚奇妙　放大光明照十方
當來我適曾供養　道場今復還親覲
毘藍園內降生時　龍與諸天咸灌沐
如來所有吉祥事　我今灌沐亦如是
我今灌沐諸如來　淨智莊嚴功德聚
五濁眾生令離垢　同證如來淨法身


隨緣赴感靡不周　而恒處此菩提座


至道無難　唯嫌揀擇 但莫憎愛　洞然明白 毫釐有差　天地懸隔
欲得現前　莫存順逆 違順相爭　是為心病
不識亥旨　徒勞念靜 圓同太虛　無欠無餘 良由取捨　所以不如
莫逐有緣　勿住空忍 一種平懷　泯然自盡
止動歸止　止更彌動 惟滯兩邊　甯知一種 一種不通　兩處失功
遣有沒有　從空背空 多言多意　轉不相應
絕言絕慮　無處不通 歸根得旨　隨照失宗 須臾返照　勝卻前空
前空轉變　皆由妄見 不用求真　惟須息見 息見不住　慎勿追尋
纔有是非　紛然失心 二由一有　一亦莫守
一心不生　萬法無咎 無咎無法　不生不心 能隨境滅　境逐能沈
境由能境　能由境能 欲知兩段　元是一空
一空同兩　齊含萬象 不見精麤　甯有偏黨 大道體寬　無易無難
小兒狐疑　轉急轉遲 執之失度　必入邪路
放之自然　體無去住 任性合道　逍遙絕惱 繫念乖真　昏沈不好
不好勞神　何用疎親 欲取一乘　勿惡六塵
六塵不惡　還同正覺 智者無為　愚人自縛 法無異法　妄自愛著
將心用心　豈非大錯 迷生寂亂　悟無好惡
一切二邊　良由斟酌 夢幻空花　何勞把捉 得失是非　一時放卻
眼若不睡　諸夢自除 心若不異　萬法一如
一如體玄　兀爾忘緣 萬法齊觀　歸復自然 泯其所以　不可方比止動無動，動止無止。
兩既不成　一何自爾 究竟窮極　不存軌則
契心平等　所作俱息 狐疑淨盡　正信調直
一切不　無可記憶 虛明自照　不勞心力 非思量處　識情難測
真如法界　無他無自 要急相應　惟言不二
不二皆同　無不包容 十方智者　皆入此宗 宗非促延　一念萬年
無在不在　十方目前 極小同大　忘絕境界
極大同小　不見邊表 有即是無　無即是有 若不如此　必不須守
一即一切　一切即一 但能如是　何慮不畢
信心不二　不二信心 言語道斷　非去來今


惟貪如海　瞋以火喻 癡比同雲　依一心住 心迷則來　心悟乃去
優劣聖凡　不離當處 勿强分別　毋勞指注
如手掌兮　放開捏聚


由戒而定　即定以慧 三法互融　了無向背 薰之為香　充塞大地
惟聞在心　齅不以鼻 功用兩忘　動靜一致
如走盤珠　不可思議


