中國佛寺史志彙刊數位版, No. 20 龍井見聞錄

竹裏細烹清睡思　風前小啜悟談禪 相酬擬作長歌贈　淺薄何能繼玉川


況於山寺裏　藉此可談禪


莫共金家鬬甘苦　參寥不是老婆禪


風篁嶺下月色涼　無數竹枝官道旁 東家為愛青青節　截得參差吹鳳凰


西湖之西開龍井　煙霞近接南山嶺 飛流密汨寫幽壑　石磴紆曲片雲冷
拄杖尋源到上方　松枝半落澄潭靜 銅缾試取烹新茶　濤起龍團沸穀芽
中頂無須憂獸迹　湖山豈懼涸金沙 漫道白芽雙井嫩　未必紅泥方印嘉 世人品茶未嘗見　但說天池與陽羨
豈知新茗煮新泉　團黃分列浮甌面 二槍浪自附三篇　一串應輸錢五萬


