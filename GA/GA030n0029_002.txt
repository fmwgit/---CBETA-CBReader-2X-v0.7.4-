中國佛寺史志彙刊數位版, No. 29 西谿梵隱志

為當夢是浮生事　為復浮生是夢中


太平天子頒新令　不許門前更釘桃


突出九蓮居　超過虛空藏


金罏香散千花煖　玉麈風生萬籟雄
親見德山如雪老　獨超遠社似生公
如何一瓣紅蓮舌　幻作青山滿目中


泉聲入磬簷前落　山色和嵐几上來
背嶺屋頭千个竹　面峯階下幾株梅
渾忘塵世兵戈亂　靜夜驚聞礟似雷


水月通禪觀　松風落瀑泉 歸來興不淺　長嘯灑秋烟


來時無跡去無踪　去與來時是一同 何須更問浮生事　祗此浮生是夢中


君多直節出塵俗　日與高僧相往回 雲集鳳毛清大夏　春蟠龍徑發輕雷


盡十方世界　是彌陀願
盡眾生心　是法界海 眾生念念入佛　佛念念不屬眾生
是彌陀願　入法界海竟


石縫鳴泉瀉竹溪　問梅支策過招提
雪留東郭先生跡　花稱孤山處士妻
綠玉四垂侵幌冷　紫茸雙本映簷齊 可憐太史風流盡　惆悵遺芳落日淒


不如隨分納些些　喚作平常事已差 綠草溪邊頭角露　一簑烟雨屬誰家


