中國佛寺史志彙刊數位版, No. 43 寒山寺志

姑蘇城外寒山寺　夜半鐘聲到客船


今歲秋八月　夜夢走村裏 道遇長髯叟　問生往何止
叟指古剎中　云有拾得子 此夢生未解　潘子聞之喜
謂言拾得者　即是普賢爾 普賢用心聞　初心那可企
授以行願品　信解從茲始《功甫小集》


秋深臨水月　夜半隔山鐘 世故多離別　良宵詎可逢


寒山寺前秋草空　蕭蕭落木多江楓
寺有古佛寶相豐　座緣銘字小篆工
赤烏年鑄鐫當中　造象作福紫髯翁 云銷炮烙猶商銅　孫吳霸業今已終
吁嗟世尊亦塵蒙　但聞月黑鳴霜鐘 鐘聲似悔西來誤　我佛聞之微動容《行素齋詩集》


世間奇事真百出　窯不變神專變佛
傳聞窯變觀音凡有三　海虞方塔寺中乃其一
姁姁肖真形　皜皜存本質 依稀五十三參相　華妙莊嚴道子筆
憶昔客游景德鎮　製甆燒器識精劣 石舂千杵坏始成　水濾千羅料還別
旊人弄粉如弄丸　大小方員手旋脫
繢畫後素功　五色巧塗抹 紫或若凝血　黃或若傅蜜
翠或若聚鶴　黑或若點漆 裹以水燔以柴　難者祭紅火龡吷
窯成窑壞亦數存　窯戶覼縷為余述 有時幻化作諸象　滿窑甆器忽然失
我不信佛惟信神　神聰明正直而壹
但見膜拜人齊稱　大慈大悲救苦救難觀世音菩薩 菩薩菩薩知有靈　眾生一切呼丁甯
況千手臂足使令　低眉垂目疑弗聽
願為普灑甘露水　滴盡楊枝小靜瓶《素修堂集》


漫指滄桑認去來　楓江依舊笑容開
晨齋鉢捧香雲葢　夜課鐘沈寶月臺 意在毫端離語默　風生帚下絕塵埃
只看石罅人還在　肎信昆岡已劫灰《百城煙水》


呵呵呵
我若歡顏少煩惱　世間煩惱變歡顏 為人煩惱終無濟　大道還生歡喜閒
國能歡喜君臣合　歡喜庭中父子聯 手足多歡荊樹茂　夫妻能喜琴瑟賢
主賓何在堪無喜　上下情歡分愈嚴
呵呵呵


登岳采五芝　涉將六草 散髮蕩元緇　終年不華皓


赤腳蓬頭小道　身穿納搭破襖 嘻嘻擁篲前行不覺煙塵盡掃


終日笑咍咍　長年赤腳走
頭髮亂髼鬆　挂弊不知醜 虛空落地來　轉掃轉展有
看你箇獃子　何時得歇手


姑蘇城外古禪房　擬鑄銅鐘告四方 試看脫胎成器後　一聲敲下滿天霜


月落烏啼霜滿天　江楓漁火對愁眠 姑蘇城外寒山寺　夜半鐘聲到客船


月落烏嗁霜滿天　江村漁火對愁眠 姑蘇城外寒山寺　半夜鐘聲到客船


