中國佛寺史志彙刊數位版, No. 10 明州阿育王山志(第1卷-第8卷)

無受光攝　腥香不二


我以平等眼　覩見平等光 光相無竒特　色心自映發
思惟昔世尊　慧定力不散 八萬四千顆　結如毛孔數
毛孔徧剎土　是光普攝被 何以故能爾　佛即眾生身
眾生毛孔含　與佛等不二 此一光東來　東已成佛道
有緣皆得見　見即授記畢


世雄有赫　智海敷澤 一極期　千界光宅 鐡輪躡運　神力遠蹠
相兹崇巘　爰啟靈跡 聖僧辦水　風雷徙石
真心元同　無情詎隔 行業引故　即事何醳 我從善友　耳聞心覈
誓緣青蘿　一窺紫壁 夢中知路　崚只尺


親見摩尼吐異光　不須擬議費思量 分明一月當空現　差別千江與萬江


真性誰能解色空　寳珠原不繫金鐘 祥光總攝心光内　變化無窮普照中


敬禮迦文薄伽梵　法身充滿于恒沙 一一吹作光明塵　八萬四千如雨現
敬禮天阿育王　巍巍功德無有邊
能以自在神通力　普為人天作手眼 敬禮耶舍大尊者　五指白光應時現
隨光所住佛塔住　大地山河証佛身
敬禮利賔善知識　示現導師
大千恒河半粒沙　金丸紫石眼自華 錦裘鉄塔空嚴誇　楚檀稽角擎袈裟
駝峰影吐反吞痂　野狐閧盡歸蝦蟆
黃靣老子在那些　海月清寒大似


役使神工彈七珍　摶空巧鑄逹無門 一香多寳充沙界　八萬分身現世尊


地湧光明晋幾年　鐘空含吐一顆圓 瞪眸不捨通身現　窺破如來色有邊


