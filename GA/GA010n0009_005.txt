中國佛寺史志彙刊數位版, No. 9 普陀洛迦新志

祈靈漢使乘槎到　傳法梁僧折葦來 若使祖龍知勝概　豈應驅石訪蓬萊其一


三更日浴咸池水　八月潮吞渤海天 雲漢靈槎如可御　便應長往問羣仙其二


夜氣澄清龍在窟　秋風蕭爽鶴鳴皋 丹梯咫尺諸天近　香霧霏霏溼苧袍


石洞寒潮鳴梵唄　竹林明月放圓光 鯨波一洗烽烟息　仰見慈雲徧八荒


有老于斯子　安禪坐石臺


歇老提綱處　誰為再舉揚


聞香靈鷲舞　聽法毒龍吟 自知微願力　不負報師心


聖凡同託足　夷險莫關心 化日光天下　同登大覺林


五嶽煙霞孤錫迥　萬川水月一燈懸 不知再見應何日　一片心依智者禪


去影惟留拂　隨身不掛絲 欲憑書問訊　擬議竟何辭


危石松頂懸　徬徨屢驚顧 何幸梅子真　采藥於此住


海天佛國多靈境　瑞靄祥烟繞上陔 一瓣心香瞻洞口　潮音妙相示神胎其一


法雨當空洒　千巖海色秋


錦屏原好圍詩課　花雨飛來洗道場 莫笑蝸廬天地小　全憑佛力固金湯


紫竹滿林生怪石　白蓮數朵映新秋 長生吾願常留榻　遠邁加封萬戶侯


獅象吼餘山亦怖　鯨鯢翦盡水猶渾 將軍百戰功成後　留得封侯付子孫其一


天空大海龍無影　月黑林深虎欲嗥 願得羣僧齊拍手　上人重施紫羅袍其二


罷琴惟繡佛　諸事不相便其一


玩水知魚樂　聞香愛蜨醺 此中何不悟　指掌示於君其二


茗新鑪舊香偏和　花潔泉清味有餘 事事對君人世外　浮生半日即非虛


伴山今日伴　踪跡悔塵埃


鳥窺鉢飯穿雲度　龍攝天花帶雨香 話到玄機真妙諦　依微星斗落山房


耐是名心聽貝梵　好從世味嚼菰蘆 海鷗幾箇斜陽裏　為問前宵浪在無


漢唐宋元明　諸儒總一轍 莫不各有耒　孜孜勤補綴 豈特彼農夫　百畝計收擷
眼珠針孔大　便謂田功畢 公豈拘於方　而以內外律 乘興跨海來　興盡腳可歇
即此尋丈園　無時得休輟 老梅不加培　冬花豈芬鬱 修竹不加剔　冬筍豈森茁
勸公息此懷　努力為眾屈 勞生天所定　敢舉為公別


龍象鐘鼓新　此耒良可息


名言麈尾接　真味菜根賒 信宿偕師對　何須展法華


地寬宜補竹　徑僻易成苔 堅勁孰可擬　一日幾徘徊


頑石生公點　丹泉仙尉招 到來塵路絕　清思對團瓢


海若聞鐘濤不怒　庭前留樹月偏疏 出藍更有多才譽　賜紫應同萬曆初


重疊樓臺倚峭壁　嵯峨殿閣起幽林 上方絕少凡人跡　欲扣雲扉不可尋


花發傳燈後　龍皈說法前 吾將掃塵慮　對爾共安禪


林罅海光遙入座　窗前花影故侵衣 懸知一覺禪牀夢　又聽潮聲去復歸


巢由遁世山之北　管葛匡時斗以南 海外餘年殊自愧　可容永日作優曇


萬斛潮音香界落　一龕佛火海天懸 前身我亦為居士　丈室長明證法緣


生前見佛無他路　劫後談空有辯才 風雪一燈春睡好　枕頭又聽子潮催


人立高雲下　山橫旭日邊 宗風多後起　一勺是心傳


舌卷潮音談妙義　麈揮雲影笑空花 相逢洗我風塵色　夜靜燒鐺雪煮茶


捲幔時觀滄海闊　凭欄始覺碧雲深 愛君手眼通身是　攜杖頻來話素心


林端出清光　隱隱露屋脊 披襟坐樹根　望之意甚適 少憩精廬旁　侶坐煉丹石
古仙不度人　老僧不揖客 取紙書語言　聊為聾者譯 盆石起千峯　茶烟幻五色
奇事與奇觀　良可資談劇 卻憶浩然亭　梅庵從此易


斯人不可作　斯名聊為占 吾引孟亭例　易名匾精藍 庶幾千載下　共知節義耽


留得崖前水　涓涓蓄萬春


千載真冰玉　桐江亦釣臺子陵為梅公壻。


翻悲出門去　鐘磬有餘音


曲階苔細細　危竇水泠泠 竹罅斜通白　雲標別染青 密陰時護徑　麗影欲充庭
挹海懸雙鏡　開山問五丁 漸疑霞作屋　翻訝蘚為屏 坐臥俱成適　攀躋覺有靈
穉僧能呪鉢　仙子解談經 面壁宜深定　鐫題各辦銘 最憐齋報午　粳粒筍芽馨


何似山頭石　無情閱歲華


茫茫鷲嶺水雲賒　今古莊嚴大士家 檻外碧空垂法象　月明島嶼盡蓮花


孔道當利涉　往來畏雨風 先公崇聖祀　廣接未歸筇
日久新物換　臺殿多蒙茸 今幸充禪舍　遹觀締造功 舟航迎戶牖　晤對多奇雄
寶所懷杯渡　香廚出晚鐘 勞者憩袵席　趨者有景從 桃浪生片片　江潮流溶溶
假手承先志　所在皆帡幪 今昔不殊轍　光裕垂無窮


東表神洲浸大瀛　盤根無地巨鼇擎
琳宮又創天開境　寶號新頒帝賜名 佛火夜懸龍藏曉　海靈朝結蜃樓明 香船萬里飄千葉　得渡爭誇彼岸行


方壺蓮嶠緲虛懸　紫竹林深佛頂圓
曉日紅雲蒸碧海　清秋白露湛青天 九重德澤涵容大　萬派朝宗子細宣
柔達八蠻占利涉　鯨鯢波靖應安然其二


海上琳宮駕六鼇　插空青嶂出洪濤
藤蘿纏碎千年石　鯨鰐眠寒萬古潮 塵世輭紅飛不到　舟山晚翠望來遙
蚌珠光射秋宵月　兩寺鐘聲徹碧霄其三


頻伽鳥喚入雲房　丈六金容仰上方
得到瑯環真佛地　不須蓬島覓仙鄉 白華秋蕩天風碧　紫竹宵籠海月黃 我欲多攜甘露水　大千世界灑清涼其四


八年於外未歸人　此日興懷倍苦辛
君國莫支成舊恨　僧寮偶寄是前因 深深林壑同踪少　遠遠波濤入眼新 不比尋常往來事　只今同患覺情親


漢室神仙地　梁朝大士家 欲窮仙佛迹　會取鏡中花


荷鍤歸來乍掩關　禪心千古白雲閒 愁城苦海人如許　塵夢何曾到此間


華藏老人悟道妙　大闡宗風臻玄奧 現身說法天雨華　六變震動感神廟
宣敕發帑建普陀　珠宮紺殿何嵯峨 慈雲萬古垂不朽　老人慘淡經營多
喜靜厭煩思宴息　謁者張公擇所適 白華西畔翦荊蕪　精舍初成開胸臆
滄海潮汐任西東　花香烟氣自晨夕 令嗣養元光先業　名藍重創真赫奕
一自海氛起劫灰　民廬僧舍皆殘摧 雲山無復舊輪奐　鹿遊猿嘯滿蒿萊 王師南下揚神武　樓船飛渡柙兕虎
海甸重瞻日月光　復興榱桷何辛苦 聞先大師大士身　後先創業非等倫
五葉慈顏足千古　浩蕩勳猷難具陳


海外仙岑舊姓梅　山腰曲處井垣開 緇塵礙眼應須洗　乞放源泉萬斛來


行義何妨又潔身　梅花獨占首陽春 尋來丹井今猶在　無復當年跨鶴人


波中卓錫破天荒　祖道於今日更彰 欲訪幽棲遺老盡　寒雲冉冉水湯湯


