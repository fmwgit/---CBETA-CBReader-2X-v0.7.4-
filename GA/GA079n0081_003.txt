中國佛寺史志彙刊數位版, No. 81 清涼山志

真室寥敻　靈嶽崔嵬 虛融天地　峻拔風雷 離微休命　實際龐鴻 奉若時政　革彼幽蒙
炯乎禹質　元聖孕靈 德雲冉冉　凝眸幻形 谷響入耳　性不可為 青蓮出水　深不可闚
才受尸羅　奉持止作 原始要終　克諧適莫 鳳藻珍奇　遺演祕密 染翰風生　供盈二筆
欲造玄關　咽金一像 逮竟將流　龍飛遷颺 疏新五頂　光銜二京 躍出法界　功齊百城
萬行分披　華開古錦 啟迪羣甿　與甘露飲 燮讚金偈　懷生保乂 聖主師資　聿興遐裔
貝葉翻宣　譯場獨步 譚柄一揮　幾回天顧 王庭闡法　傾河涌泉 屬辭縱辯　玄玄玄玄
紫衲命衣　清涼國號 不有吾師　孰知吾道 九州傳命　然無盡燈 一人拜錫　統天下僧
帝網冲融　潛通萬戶 歷天不周　同時顯晤 卷舒自在　來往無蹤 大士知見　允執厥中
西域供牙　梵倫遽至 奏啟石驗　嘉風益熾 勅俾圖真　相即無相 海印大龍　蟠居方丈
哲人去矣　資何所參 即事之理　塔鎖終南


甘貧林下思悠悠　竹榻橫眠枕石頭 格外生涯隨分足　都緣胸次為無求
自住丹崖綠水旁　了無榮辱與閒忙 老僧不會還源旨　一任山青葉又黃


觸處現成人不委　幾回春去又逢秋


界空數滅漚澄海　諸佛眾生影現中


方廣等平　圓通明徹


狐非獅子類　燈非日月明 池無巨海納　丘無嵩嶽榮 法雲垂法界　法雨潤羣萌 顯通希有事　處處化羣生


門徑蕭蕭長綠苔　一囘登此一徘徊
青牛謾說函關去　白馬親從印度來 確定是非憑烈燄　要分真偽築高臺
春風也解嫌狼藉　吹盡當年道教灰


代有覺人　為如來使 龍魔歸依　嶽神奉侍
聲飛五天　辭驚萬古 金烏西沈　佛日東舉 稽首歸依　肇律宗主


朕觀法界　曠闃無垠
應緣成事　允用虛根 清涼國師　體像啟門 奄有法界　我祖聿尊 教融海嶽　恩廓乾坤
首相二疏　拔擢幽昏 閒氣斯來　拱承佛日 四海光凝　九州慶溢 敞金仙門　奪古賢席
大手名曹　橫經請益 仍師巨休　保余遐曆 爰抒顓毫　式揚茂實 真空罔盡　機就而駕
白月虛秋　清風適夏 妙有不遷　緣息而化 邈爾禹儀　煥乎精舍


舉手攀南斗　回身倚北辰 出頭天外看　誰是箇中人


幽哉幽哉　曼殊五臺 百花春至　元為誰開


六十春光又八年　浮雲收盡露青天 臨行踢倒須彌去　後夜山頭月更圓


舊來諸事付憨癡　不似秋來更喪疑 堪笑嶺雲閑不徹　臨崖撒手脫毛皮


毛皮遠付寂庵子　莫謂當人墮生死 了知誰是我知音　獨有寂庵舊知己


日出東山　月沈西嶂 昨日今朝　曾無兩樣


尊榮豪貴者　由宿植善因 因勝果必隆　今成大福聚 深達罪福相　果中更植因 喻如錦上華　重重美無盡
如是修福已　復應慎觀察 修福不修慧　終非解脫因 福慧二俱修　世出世第一
眾生真慧性　皆以雜念昏 修慧之要門　但一心念佛 念極心清淨　心淨土亦淨
蓮臺最上品　于中而受生 見佛悟無生　究竟成佛道 三界無倫匹　是名大尊貴


死生晝夜　水流華謝 今日方知　鼻孔向下


瞥然一念狂心歇　內外根塵俱洞徹 翻身觸破太虛空　萬象森羅從起滅


一人首出　八表昇平 爰有龍象　僧中之英 十虛融攝　正眼洞明 日光月華　水綠山青


