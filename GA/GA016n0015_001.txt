中國佛寺史志彙刊數位版, No. 15 大昭慶律寺志

欲擬從其願　民財慮費多


香花羣祝願　慈慶喜恒昭


慈壽山齊永　誠哉昭慶符


錢唐門外古昭慶　取便尋幽過野隄 僧不參禪修淨業　佛無定相示全提
法林自是忘憂所　精舍堪稱小隱棲
而我民艱常滿目　豈能躭靜對闍黎



盤陀無級上　繞罷禮空王　犢子知金地　宮人望寶光　自甘蓮社老　轉惜杏壇荒　柳汁春衫舊　雙袪惹戒香


於世有裨　劇戲猶取　佛所裨益　寧與劇偶　世有冥愚　愍不畏死　一聞如來　志攝魂駭　辟造堂室　我則正戶　由徑而造　則以戒故　徑以造室　寧阻趨者　矧啟聖祥　而導裔化　壇殿載新　俯瞰湖水　終千萬年　永無災燬


惟我聖母　仁慈格天　感斯嘉地　闕產瑞蓮　加大士像　勒石流傳　延國福民　霄壤同堅

