中國佛寺史志彙刊數位版, No. 25 雲居聖水寺志

慈雲灑法雨　徧滿十方界
化身千百億　非幻亦非真
覓贊不可淂　為師作贊竟


秀削高城上　清風落暮寒


倚竹長吟罷　城烏月下嗁


閒尋學士題處　斷壁荒涼烟雨霏


國法幽將佛法扶


法教東流　金像夢於漢帝


雲居分派　淨土偈鎮名山


眾山已秀發　綠淺未滿林 繞寺雉堞壯　入門臺殿森
阿師久西去　遺屐猶至今 妙相渺難睹　默契情更深
合十向雲際　恍聞淨土吟 四體豈無愛　諸妄惟滅心
緬彼紺螺色　香土歲月沈 但餘烟草碧　如絲緣塔侵
平生慕禪意　苦為飢火燖 焉知此僻境　脩廊靜愔愔
閑閑湖上景　悠悠南山岑 鉏聲編芳野　微風怱鐘音
暫憩如有會　虛寂歸沖襟


客去禪逾寂　焚香獨掩關


孤雲護巢鶴　初月滿繩牀 供客足清茗　何妨言笑長


照眼金波影動　會心玉葉雲開 宿鳥一聲岑寂　松陰又轉莓苔


開門漁篴近　明月在滄洲


莫謂烟波總遊事　半湖春月共禪心


未經霜樹黃兼綠　不出山僧老更蒼 西閣夜涼清事足　一鐙疏雨漏俱長


石磴陰濃展孤岫　林麓聲動喧風雷 猶記翻經待明月　還從樹裏築高臺


峰陰衣上合　雲氣座中流 茗碗烹春雨　因貪佛日


依然空翠尋趺坐　欲酹陶潛酒百杯


招閒暫憩清涼室　莫戒深杯與淺杯


正是使君佳興發　況逢令節喜傳杯


清風拂面情無限　幽意惟將茗一杯


舍利香雲淨域　牟尼花雨護青苔 紅稀綠暗春將老　自煮林間陸羽杯


風流碩彥今何在　想像花閒啜茗杯


人憐犵猓愁非類　水瘴牂牁歎索居 何幸家山仍落手　消除藥裹接襟裾


景色頗躭良夜好　僧牀可惜便忘還


隔林鐘動諸峰寺　聽到鄰家月過牆


近郭草迷路　迎廬月照顏 孤懷愜幽賞　得句詠歌還


塵網白雲深處隔　雨花清嘯望中敷 胸情礧珂終何濟　莫笑逃禪兀坐枯


細爇爐香參易畫　閒烹茗椀聽焦琴 須脈望書成蠹　學坐蒲團透佛心


湖開圖畫供晨夕　月作賓朋晤水天 儘許銜杯蕭寺裏　懶來成癖可忘年


蛣未離羈客況　支離堪笑病癯形 湖西釣碣何時遂　靜對遙篸眼自青


座客莫猜鸚鵡賦　荒居已製芰荷衣 下方鐘鼎隨烟霧　坐看雙丸日月飛


靜裏故應空色相　望中真欲小須彌 我來愧未拋塵網　稽首阿難問律儀


赤日方臨岫　陰雲乍滿樓 詩僧能愛客　秋雨為遮留


恨我來何遲　不獲陪歡讌 久雨快初晴　軒窗開面面 登眺一憑闌　恍若披詩卷 藥香砭俗腸　爐烟妙清篆
餘生欲結緣　蓮社吾師羨 遠公出未歸　賦此以為券


芒鞋前度豈陳迹　瘦藤重策尚過從 夜來愁淅瀝　曉起喜瞳矓 山徑足側泥滑滑　山樓角滉波溶溶
羣山萬狀衝樓起　明滅逼漏雲烟中 飛泉練淨眩銀海　古塔膚剝擎玉蓉 閒鷗露影沙際落　長堤半見晴何虹
總之眾夏釀深綠　倚欄自可明方曈 復有楊夫子　乘興撫焦桐 梅花疊三弄　恰似和中峰
千年爪髮餘香在　竹林習習生清風 新詩賦羣賢　伊蒲供已公 銜杯發興破寥廓　山水能教結習空
攜歸貯景繡雲臥　底用八埏周九 今日良會具歡樂　溥也促我折柳何匆匆


幽人詠招隱　逍遙發遙思 徙倚漏方沈　衣裳溼嵐翠


兩鏡湖光埋密霧　一簾花影度疎鐘 輕鷗明滅隨烟艇　霽後憑欄翠幾重


車轍祇慚同泛梗　塵心徒切仰虛舟 如今又向燕山別　舊日松風得在否


收拾山亭好望湖


練光東起一江潮


東西一攬江湖在　高下周環樹石鄰 廢殿卻愁荒蘚合　布金長者待良因


月生坐久忘歸去　讀畫聽詩不礙禪


新亭景物堪戀　不負詩瓢與酒瓢


我來欲共山僧咏　尚有深林未落花


我觀大地　積水所載 孰疏鑿是　太虛無外 掘地及泉　視之縈帶
如履冥途　破諸障礙 其源淵谷　其瀉湍瀨 不止不流　以與井會 瑞相現前　示我三昧 彼壞者石　實相不壞
是實相改　偏河沙界 以一勺甘　除世濁愛 是相是水　無在不在 我作銘詩　以驚盲瞶


一菴高隱古城邊　半是山林半市廛 月色透窗霜滿屋　卧聞宰相去朝天


幽磴無人行　露蘚綠相待 倚山為女牆　春物見爽嵦
叢深鳥嚶嚶　沙崩石磊磊 長廊據寺勝　酌泉散憂痗
恭聞大導師　喦畔藏落彩唐淨業法師《塔銘》：高宗忌辰　方階落彩。
作禮向閒房　真風故常在 選樹坐移陰　仰看雲意改
遊雲忽東南　遐心渺江海


塵外烟巒倚碧空　迴廊宛轉度晴虹 樓臺近寺澄湖接　杖履疑將法界通


拍拍湖波遶郭長　霏霏松雨灑衣涼 尋山踏遍西湖路　誰解烟霞屬上方


濛濛一湖雨　倏忽鏡乍函 散入薝蔔林　盈耳鳴松杉
複嶺賸斜照　倚天青巉巉 宛如井西畫　眼渴縈秋饞 澹遠總詩思　涼氣歸單衫 雲亦作幻住　同我還重巖


在山雲與住　出山雲與遊 隨雲意自適　逕折屢小休 石壁澹素暉　夕照上簾鉤
羣彥欣所諧　爽氣橫清秋 驕雷載雲起　白雨滿山樓 迷濛湖上山　遠帶嵐光浮 花氣靜不飛　餘滴響深楸
新涼快披面　一聽清溪流


結廬恰山凹　面面嵐光連 萬象媚舄下　一榻卧峰巔 支許不費招　共詠長廊前
古跡瘞舍利　時或吐雲烟 俯仰感今昔　六百有餘年 雨聲倏西來　雲氣霾大千 一望盡模糊　萬物無妍
如窺米家畫　潑墨空中懸 如聽陶公琴　會心在無絃 須臾忽開霽　涼意歸枯禪 消除煩惱障　結習清淨緣
秀色接西爽　雙鏡明湖鮮 峰峰新出沐　朵朵青插天 塔影掛殘照　鐘聲起幽巖 欄憑溼翠裏　大家聳吟肩


兩度相尋竟不逢　孤雲何處覓行踪 禪關深掩長廊靜　積雪時飄窗外松


客子乘閒策杖藜　白雲深處訪幽棲 相逢得共高僧語　一笑還看過虎溪


白雲層疊臥青山　似與山僧伴掩關 薄暮偶然飛出岫　飛揚不及在山間


有時飛度海門秋　蒼狗青虬幻未收 何似衲僧巖岫裏　身心不動萬緣休


蓮社臨湖　三竺月波浮檻白 松關拱堞　六橋烟翠疊堦青


橘井泉香　大地無心融聖水 杏林花綻　陽春有腳遍吳山


仁術通禪理 祗園即杏林


廣陵一曲起湖波　石鼎聯吟繞荔蘿
座上茶瓜分供養　巖前花雨足婆娑 十年取相君何妄　半日浮生我覺多 不負清明芳草會　春泥滑滑亦頻過


山城高峙枕晴波　一片嵐光淨碧蘿
峰外有峰無障礙　客中忘客任婆娑 冰絃忽瀉流泉出　竹閣遙分夕照多 為問探幽何所得　遠公許我日相過


倒瀉珍珠泛綠波　攜琴直上共披蘿
梵宮鐘磬連鴛鷲　漢殿雲霄傍馺娑 疊石栽花閒不少　焚香煮茗癖何多 青山方外無賓主　此日疎狂興莫過


懷清江水靜無波　躡屐佳辰問碧蘿
興逐仙桃花灼灼　溼霑春服雨娑娑 鳴琴試借青霞起　積案吟成白雪多 他日廟堂回憶此　湖山依舊待君過


平湖如練淨鷗波　築得松寮覆綠蘿
嵐氣溼衣山黯淡　春光媚眼樹婆娑 雨鳴竹屋跳珠急　烟鎖蓬門插柳多 遙和杜陵人不見　鶯花歲歲帶愁過


心如古井水無波　毳衲芒鞋隱薜蘿
題遍烟霞時變化　讀殘碑碣日摩娑 七條絃上知音少　一盞燈前感慨多 憶昔踏青陳跡杏　多情惟有燕來過


獨上黃泥岡　崎嶇天路長 嵐煙迷杖履　竹露滴衣裳 鐘語雲居頂　琴鳴聖水堂 訪君塵世外　相對又斜陽


遊踪鴻爪倦行縢　逭暑幽巖靜氣澂
書笥到今傳後輩　詩名隱自訪山僧 綠沈古竹風前爽　翠綷朝嵐座內蒸 近賦歸來結蓮社　許吾酬倡得無曾


搜到名藍六月涼　菁林盤磴度長廊
樵歌曲徑依清磬　蓮渚遙風送佛香 百雉城頭山作帶　三台石畔月如霜 我來急待尋芳躅　惹得詩情又欲狂


麈尾談空意蕊清　滄桑厯劫感深情
梅花百咏今傳韻　松樹千章舊指名 木末當頭親鳥語　人烟吹谷識雞聲 沖霄自比支公鶴　養翮空階聊一鳴


棲遲暑月已成秋　滿室雲根雨未收
客少叩門驚吠犬　牀多醒夢怪鳴鳩 薜蘿獨喜終朝放　巖壑堪追舊日遊 更待九旻恣眺覽　南屏紅葉滿山稠


莫說蘇公共了元　名區總足養靈根
泉流聖水能醫俗　嶺遏楓林可滌煩 灼灼野花然石壁　啞啞怪雀噪城垣 雲駝已徧南兼北　應借雲居作故園


雲居山有趺翠之山房　乃是中峰禪師古道場 《梅花百詠》久傳誦　思之齒頰猶餘香
今有風上人　彈琴妙無比 聲固不在絃　音亦不在指 朗山邀我去訪之　因循半載空爾思
況復走使折召　足踏烈日行步遲 冥濛樹木暗山口　上山入門時過酉 稗畦主人病不赴　鶴舫先生到已久
主賓握手無俗情　開窗脫衣尊茗清 一枝紅燭照談笑　那論撲面來蚉蝱 須臾月上東山頭　圓如瑤臺鏡未收
輕雲往來光隱見　五月涼生不須扇 爾我今宵且勿眠　人生歡會亦偶然
禪榻相依暫相語　明朝各自東西去


高處塵襟謝　恬吟不自休 門臨山路近　榻傍竹窗幽 雨氣迷江樹　秋聲入寺樓 晚涼應可納　欹坐且遲


金湖作盂鉢 白雲為藩籬


古寺雲所居　烟翠浩如積 千峰繞長廊　百雉擁危石
來遊及清和　逍遙駐輕屐 禮塔瞻法雲　看竹入叢碧 鴨腳搖空陰　禽語生晝寂 殿隨龍象墮　樓因藥王闢
勝覽喜自今　陳跡感猶昔 憑襟共舒嘯　高詠遂移夕 湖環一角明　月吐四更白
銷夏許再來　吟風布瑤席


愛山期山遊　十日佳招預 維夏景清和　好山僧所居 雅集同竹溪　入座聰殊與
城郭環晝陰　林巒漾晴絮 畫境目遠收　樓成勝全踞 盡拓湖面窗　茶香石泉濾 米汁酡客顏　伊蒲且飽飫
陰濃綠染衣　黃鳥風前語 隱隱答吟聲　幽脩竹深處 合并興偶乘　良會時易去 阿師句可參　少陵詩有據
他時待月來　水明額新署


長廊午風涼　夏木羅空青
林深斂積雨　日薄含疎櫺 山顛古城堞　依依列遙屏 竹外漾湖水　奩鏡初出硎 眾峰翠可拭　俯視烟冥冥
忽憶去年時　蜀道愁淋鈴 掉頭返茅茨　得與勝侶并 吟詩向白社　結夏尋禪扃 領略靜中趣　擺脫世上形
在家貧亦樂　豈必腰懸釘 徘徊日云夕　談笑醉復醒 明朝酒人約　泛艇湖上亭


雨止整遊屐　清思遂紛紛 微風拂林杪　疾卷陰壑雲 興會固無適　登陟從所欣
脩廊瞻遐矚　物各呈殷勤 重湖界若罫　山輝鎔氛氳 羨彼眾峰影　遍繞荷香熏 天空愜晴望　連袂忘劇分
側行淨莎圃　示我瘞髮墳 各循城坳歸　喧寂兩不聞 回寺綠沈寺　啞啞叫鴉羣


幾度尋真到水潯　招提轉抱數峰深
門前竹浪雲連屐　石上花濤雨點襟 虎卧松龕參慧旨　月來笏杖問禪心 頭陀指引烟生處　只在竺峰最上岑


大雅久不作　鈞天寂無音 繁聲急響徒沸耳　湻風古意誰存心
南溟道人獨爾得真趣　拂卻哇淫埽塵慮 縛茅直向吳山巔　繞屋森森種松樹 天風時自天際來　松聲畢發真奇哉
清如孤鶴唳碧落　驚如萬馬奔黃埃 又如瑤臺三千仙子朝帝闕　環佩珊珊步明月
瓊林十八學士登瀛洲　軒蓋翩翩振金節 南溟此際誰與俱　鉤簾晏坐心于于 聲來松間聽在我　我心還似松聲虛
不抱焦尾木　不弄柯亭竹 惟聽髯龍吟歲寒　更奇獨愧予塵俗 走未休　耳邊安得辭喧啾
南溟南溟為我半榻　尚期後日重來遊


南溟惠上人　深居絕塵想 鋤雲種青松　松隨白鶴長 禪心何悠悠　開樓坐閒厰
微風天上來　木末動清響 初疑琴聲絃上起　非角非商亦非徵 又疑山陽鐵笛聲嗚嗚　雙蛟夜泣寒潭水清
如玄都仙人騎鸞朝玉京　疾如長江風帆日走二千里 疾而徐　廣庭涼夜吹笙竽
芭蕉卷綠雨聲碎　池荷瀉露驚遊魚 疎而數　九皋月冷聞孤鶴 蕭蕭黃葉階下飛　簌簌風泉澗邊落
陰晴風雨聲隨變　老衲聽之渾不厭 俗耳昏聲豈解聞　塵眸芒昧何由見 騑騑四牡皇華使　公餘偶向名山去
松下逢人問所之　相邀直到雲深處 琳宮寶剎何崔巍　高樓百仞雲中開 徂徠秀色滿窗戶　虯枝戛戛鳴春雷
須臾坐定風轉息　萬籟無聲山寂寂 上人索我聽松詩　醉墨淋漓埽樓壁
詩成相對已忘言　松月涓涓松露滴


