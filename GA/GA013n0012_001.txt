中國佛寺史志彙刊數位版, No. 12 天童寺志(第1卷-第4卷)

兒孫羅立處　一望失巑岏


留與登高人　倚雲觀海月


為笑投閒客　相期借一竿


最高吾直上　誰謂老無能


隔峯聞活活　何處有流泉


虎豹疑蹲穴　風烟自捲瓢 數禪何好事　踵至未曾招


野火邨邊赤　春雲天外寒 十年重到此　莫怪久盤桓


自借筇枝扶足健　同烹石乳與愁澆 細看木石爭奇處　蹲虎獰龍歲月遙


一石費盤桓　千年亦辛苦 怡情貴物先　杖屨別有取 孤磬正無聲　蒼茫悟風雨


夕陽半壁雲初斂　秋色盈眸寒欲 萬壑泉聲詩在此　何須索句學蛩吟


雲氣蒸衣渾是白　楓枝照眼半含紅 欲吞海國空濛象　應倩山靈為發蒙


繞樹瞻依神八萬　拈花接引路三千 爾時只作尋常看　人鬼天龍盡惘然


鹿苑菁菁芝草瑞　龍宮寂寂水光寒 今宵更有東峯月　須上松樓一倚闌


陽春已歸鳥語樂　溪水不動魚行遲 生民何由得處所　與兹魚鳥相熙熙


行人注目多在足　樵子努力行亦遲 太白小白如兄弟　自卑自邇同熙熙


半行竹徑分僧寺　數畝桑田守故塋 門外不知溪水漲　夜來衾枕有餘清


兹行得晴和　庶幾窮所慕


今昔何殊觀　心閒興自足


川原互有情　動靜理自通 思得一俯察　振翼凌天風


遙望谷口山　左廻右復掎 相顧同相商　黽勉留去水


亂竹紛縱橫　杖轉難為力


臨臥戒雨聲　先將竹聲辨


出巷蜂繞衣　循籬袂決雉 路因歸似近　溪店午烟起


鳥去泉不停　誰詢風雨急


矮牀虛枕近溪曲　夜半繁聲滿書屋 起喚茶童眠不成　推窗山月皎如燭


同分山上水　昔在此中旋


弘覺溯之　迺霑天澤 泉乎法乎　弘之無斁 水非石鑿　而能入石


三年飄忽如夢寐　萬事感激徒悲歌 應須飲酒不復道　今夜江頭明月多


曉潤芝挑秀茁　午香茶竈煮蒼芽 玲瓏仙客知何在　千古烟霞自一家


飛瀑淙淙　層巒


岡草黏枯翼　巢枝落退翎 期探幽谷水　共斸松根苓 艾納下天雨　塵風吹冥冥


龍捲靈湫飛絕頂　虎跑平地出甘泉 振衣未覺登臨倦　愛聽松濤戰耳邊


海龍護法聽金磬　野鹿叅禪獻玉環 老衲相留成信宿　浮生贏得此偷閒


日斜迷去路　招手問歸樵


白石玲瓏生蘚暈　紺園芳郁長茶芽 當年童子多神異　薪水曾供老衲家


陰陰十里松關路　隱隱數聲花外鐘 分付前驅休喝道　林間歌頌有黃童


滿地竹陰人跡少　四簷花氣鳥聲閒 清茶啜罷悠然別　不許袈裟送出關


虎臥閒林僧未起　龍歸禪鉢雨初收 盤桓且適豪吟興　不管談經石點頭


何年塵屣脫　石竇吸流霞


大士作齋吹宿火　伏龍潛水抱輕雷 一場殘寢隨鐘覺　日出東方事又催


寧知百年內　忘却去來心


子真吾憶汝　空谷限東西


龕燭能留長夜月　嵓花不斷四時春 共來物外舒塵縛　莫厭披襟與岸巾


木葉晚風金氣肅　松堂凉月夜光微 寒泉百尺秋雲裏　僧在玲嵓靜掩扉


玲瓏石應千嵓響　太白岡通一線微 幽谷驚傳驄馬使　不妨老稚款柴扉


却憐雙白鹿　時自款嵓扉


登高賸有思蓴興　作賦慚無倚馬才 獨立斜陽傷往事　春風十五度重來


綺里一生居海國　廣成千載在崆峒 往來欲買匡廬住　調鶴餐霞意未窮


隨緣問法侶　何處可投簪


坐憑星斗虛無裏　行拂烟霞縹緲閒 借問天仙何處所　好驂鶴馭月中還


未盡躋攀興　空餘悵別情


鐘聲谷口風吹斷　海色天邊秋去長 極欲皈依無奈老　馬蹄空度白雲鄉


樹深人不見　何處誦經聲


心馳縞衣使　獨此伴僧閒


嶺外昔傳廷尉宅蔡大理公諱錫　峯頭猶是謫星鬟 我從險處經行過　惟有冰霜識者顏


淋漓喬木風霜古　窈窕池塘秋水聲 只此金湯非易得　無虞千載若為驚


獨抱苦心帶歸去　雙眉欲解在三春


入世多傾仄　甘兹滑滑行


行行常慮盡　聽水又清關


舊游誰紀勝　遙問永康年


千峯下視盡兒孫　仙事寥寥不可聞 長作人間三月雨　請看膚寸嶺頭雲


昔人錯露個消息　惹得人傳太白峯 今我直豋峯頂上　那來名字挂虛空


此時日月晉時天　太白名高布大千 海濶天空懷抱放　把筇指點萬山川


團圞蒼翠暎穹窿　名字誰安應量同 縱使德山全妙用　難教托向法堂中


莫作人間布影看　聿旂峯聳石頭寒 相逢若便知消息　豈用人呼倒剎竿


一峯霜外立溪東　為送歸人指顧中 可是東峯疑未定　樵人說是案山蓬


千丈嵓頭雪未鎔　幾囘清夢欲相從 偶來東谷尋遺跡　又見雲泉滴乳峯


隱映凉飇蒼翠冷　白花古壁暮雲浮 多言祖印重崖上　空使猿猱泣露愁


詭形迥與萬山殊　空洞繇來一物無 直恐虛心自天意　人間穿鑿枉工夫


埀雲起嶔嵌　衣被松與桂 夜合量斗光　隱若金石氣 雨來輒阻之　不得撫蒼翠
下有桑門子　飲用陶匏器 盆中蓄海石　左顧如牡蠣 疑此磧上來　不知幾年歲 桑門却問客　所居何姓氏
回指南海峯　蒼茫倘一至此，雨飲嵓下作。


西崖千仞凌蒼穹　有嵓突出高玲瓏 朝霞遠暎赤瑪瑙　秋露澹洗青芙蓉


朔風一夜吹寒雪　化作璇瑤更奇絕 老衲開軒靜對餘　試取冰花煮團月


嵓前老樹挂枯藤　辟穀仙人苦行僧 四壁秋蛩霜外杵　一牀黃葉雨中燈嵓上訪禪作


玲瓏嵓　在何許　相去天童寺之西 曳杖出門青鳥啼　萬工池外藤蘿低
初一轉　怪石橫斜見虎蹄　春風隨我上山梯 漸見危嵓左右來　壘落雲根烟淒淒 行不上　脚跟疲　酸澀芒鞵路欲迷
樹下立　數行雞　人聲嚷嚷喧鼓鼙 狹石縫　如一綫　挨身過去同猿雛 幾人笑　難扳躋　有詩在手無筆題
再一轉　身心却與山水齊　指點村田雙眼疎 又一轉　路上行人若游魚
長松短竹紛萋萋　石平如掌好攤書 歸去罷　踏爛泥　高高低低氣力無 嵓洞水聲不可坐　渾身汗下難支吾
好了眼睛苦了脚　者樣遊山且躊躇 到得平坡如到家　縣崖千丈林花迃


石戶無非路　層樓疉數巒 不關雲氣鎖　時有鹿盤桓


溪雨淨松岡　墟烟散清晝 偶期汗漫儔　扶藜討深秀 既窮蒼崖巔　因之剔幌岫
磴道隨鳥蹤　扳捫化狖 度險心逾豪　招呼駭潛獸 古木紛離奇　青天忽雜糅 觸目崩層雲　神斧何年鏤
厜非一峯　嵓嵓啟幽竇 頫吸扶桑波　朝暾生井甃 嵌空自房櫳　窈窗烟屢逗
初入灝氣深　稍深風雨驟 頂摩怒虬蟠　臂觸飢鷹咮 仰摘列星降　下驅羣羝鬬 銖拂應未磨　媧鑪躍冶舊
更疑昆明灰　蒼然結琬琇 陰壁射奇光　丹砂鑿勾漏 仄身儗蛇穿　虎牙閉飣餖 危藤褭階梯　真居不可就
况多宛委藏　百靈嚴呵守 須臾毛骨寒　吹萬激羣吼 韸韸鐘鼓音　星嵓儼遙扣
乳泉自何來　冰雪資枕潄 轉矚空濛濛　千峯失踐蹂 談笑振蘇門　林壑爭鈞奏 指指下巑蚖　奇英燦左右
目送去雲前　心投倦鳥後 歸途記所經　夷嶮泯襟袖 因推開鑿端　造物亦乳臭
何如抱不雕　保兹渾沌壽 邈哉起遐思　庶與蒙莊究


霜雪猶在林　花已香寒谷 吾師偶曳杖　散步山之麓 乘興登玲瓏　危嵓立眉目
峭崿徑插天　崚嶒石懸竹 置身飛鳥外　萬里空穆穆 烟際孤雲開　滄溟如可掬 俯眎清關內　皇皇聖人隩
自非百世師　靈峯誰鎮服 暮雲停高岡　春風平萬木


山名小白華　上有觀音洞 華落洞門閒　白鸎春自哢


聞有善財者　迹寄紫竹林
古洞西嵓下　風雨莓苔深


高臺禮大士　正與玲瓏對 士去臺亦荒　白華滿山碎


寥寥何處聽颼飅　曲喻蒙莊總未周 縱使松濤千萬斛　較將隖內恐輸籌


風來鳥不言　風去石偏響 借問山水人　清音可自賞


晴巒老盡千竿竹　隊隊陰森時可掬 相過絕勝上樊桐　吹落浮雲不敢宿
清涼界亦世間有　如坐春風人在否 誰栽一片亂濤聲　又夢柴桑菊半畞 夜深月照冷菰蒲　謾把南華名自呼
忽然騎蝶隨風至　秋水篇篇稿屬吾


日出扶桑谷口紅　數椽茅屋蔽深松 老僧出定無餘事　盡日門前看碧峯


經旬懼炎威　不得過東岡 立秋喜三日　思來拂木牀 悠然雙蝴蝶　翩翩入我房
以無瓶花遶　掠取瓦爐香 萬物抱靈智　資生咸有方 小窗欣洞開　節候知初凉 去來一無語　余情自長


小室僅容膝　每來生遠心 傍有老梅樹　下有修竹林 開窗見諸峯　螺髻青森森
日高露未睎　階樹垂濃陰 寂然無客過　山徑殊自深 空亭有碑銘　細讀閒吾襟 歲月已久邁　古人光未沉
顧盼語諸子　兹辰可無吟 攜杖出門前　坐聽秋鳥音


兩僧肩一輿　隱隱隔林叫
恐余歸步遲　知余足力少 入門山雨至　相顧同一笑 野貌不外飾　山語亦臻妙 呼茗與之啜　草鞋各緊峭
魚鳴午飯訖　無復事遠眺 殘雨若霧飛　日光隱而照 栖遲望村原　深谷何窈窕 先覺未忍忌　三塔重一弔
隰州在其中　凌然仰高調 塔塵手自拭　層石使畢耀 憶初少林燈　猶之任公釣
五宗何時分　混沌嗟鑿竅 歸途山更靜　凉颸滿林徼 前峯抹烟雲　佳處時領要


溪路崩騰萬樹圍　午烟明處度人微 蹇驢自覺秋風好　引領山光遠近歸


嵓從樹頂分　坐擁樵雲斷 行來數里松　前山還有半


入山問山名　樵夫為山導
舉鎌贈竹杖　藉以驅虎豹 廻壑納窅　層巒卸孤峭 行行寂無人　何處答長嘯


五步一竚立　十步一憩坐
聊借目力寬　用紓足力惰 隴奮生波瀾　峯尊集輔佐 誤行翻得勝　回首惜既過


離合見人情　去留審山勢 岡巒各無言　趨赴如受事 安能結茅屋　抱膝辨陰霽 隔澗雙鹿飲　穿林一僧至


淵明休弄沒絃琴　混沌中含太古音 聞說幾回風雨夜　四山渾作老龍吟


聲非在石由人出　石對人言我獨難 動舌便煩左史筆　誰教相扣破雲頑


石鐘鼓浪方成響　石鼓桐魚扣有聲 却笑當年癡李渤　亂敲湖石向人鳴


蒼崖絕壁印苔痕　陳迹千年尚似新 杖屨紛紛走南北　幾人不是刻舟人


石上分明是脚蹤　不知何處現全容 東風昨夜傳消息　報道山花無賴紅


一片磐陀坐自呼　新苔細艸未全枯 我來試效南宮拜　石在不知禪在無


罡風磔磔透重陰　烟樹蒼茫噪夕禽 兀坐相忘鐘磐遠　天光雲影逗禪心


聚沙作供出嬉游　法食何曾有味投 欲飽禪家無米飯　嶺頭先齩石饅頭


嶺上饅頭石　行人都不識 鐵駿餡子酬　飽供禪和食


西澗源從太白來　寺西流出遶東廻 漫將竹接來廚下　飽飲諸人滿腹回


春雨濛濛灑一旬　青山疊疊阻遊人 經行西澗呼童子　攜杖相隨伴老身


山寺泉聲日在門　佇看觸石怒濤噴 老僧斫竹來為筧　抹過重嵓去討源


溪水清漣樹老蒼　行穿溪樹踏春陽 溪深樹密無尋處　惟有幽花渡水香


影落空潭照歲寒　誰將亂石補蒼天 依依孝子思親淚　一片雲心澈九泉


入山迢遰一溪曲　溪上人家隱花竹 炊烟相接雞犬連　帶有高原與平綠
行行轉過數峯青　又見溪流環衍沃 白沙灘沸合遠湍　蒼崖深處澄青玉 雲物幽森更一天　風清宛在子真谷
流沿清淺步遲遲　忽聽鐘聲飛林麓 不知山寺在何方　惟見菁蔥擁萬木


繚繞行來知幾曲　過橋不記石與竹 急流緩流浮落紅　深邊淺邊湛寒綠
家家門徑俯瀠洄　處處平原資灌沃 有時峽東乍驚雷　旋逢石咽潄鳴玉 指其大者有三溪　聚彼眾流成百谷
予生蹤跡半天涯　佳處無如此林麓 隨向一溪縛草堂　水檻悠悠負灌木


雙鏡拭開秋萬頃　素娥中夜臨妝靚 沙邊鷗鷺窺蟾宮　水底魚龍眠桂影


野仙踏月池上來　坐披鶴氅心顏開 袖中拈出一枝篴　吹散碧雲無點埃


飯後步空池　春風颺綠漪 出坡人去盡　白鷺冷相窺


頭上有天池作底　夜間無月鳥疑空 遊人只愛開雙鏡　不道當年費萬工


靈蹤聊寄數峯雲　雨意含雲白晝昏 不用高僧時咒鉢　一泓長貯萬家村


人傳兹地是龍圍　竝海岡巒面面歸 功德滿山無一字　空多蒼莽白雲飛


鏡湖梅溼蒼鱗鬬　夜半光生忽清晝 樹杪飛泉幾百重　高田低畝皆成就
云是東山太白龍　亂驅列向雲中 我方偶讀懶堂句　萬村時雨多濛濛
太白峯高白日近　一泓池水龍常隱 應與青山迭往來　片言不合興孤憤 自是龍性最難馴　霖雨蒼生亦苦辛
何時獨上孤峯頂　呼取雲歸大海濱


白雲杳杳接青峯　峯上寒潭拜老松 縱使晴空常起霧　為霖此處有神龍


供廚煮浴方成沼　轉磨鳴舂始到田 還了山中清淨債　却來人世作豐年


一嘯風從谷口生　直教平地作滄溟 靈山不與江心比　誰會茶仙補水經


衲僧幾個眼睛活　惟有此泉真活潑 一滴疑傳獅子乳　九天倒瀉蒼龍沫
源混混兮來無端　聲淙淙兮去不歇 君不見　波面無風紋自生　山頭有月光可掇 我來拊手嵓石間　空華何事金鎞撥


萬松關不為關松　警策行人入路通 忽若有人親撞破　方知直透萬松中


鐵蛇雄踞嶺頭峯　截斷行人路不通 直下一刀全殺活　任從南北與西東


橋水原無清與濁　祇緣到此別人間
雖然都打橋中過　未審誰人透此關


奔泉倒峽忽成關　流者無心聽者閑 坐久全身疑水化　耳根先到石橋還


可惜清關水　滔滔愛出山 挽留無計策　從此溷人間


遊山不住山　終然汚泥滓
水聲忽笑人　汝亦暫清耳


山山桑柘綠浮空　春日鶯啼谷口風 二十里松行欲盡　青山捧出梵王宮


太白嶄嵓幾百尺　仙人一去無消息 臨雲時復倚闌干　獨看千峯萬峯碧
昨夜長鬚城裏回　報道湖上秋風來 醉園雨過月臺冷　籬根白菊看看開 却杖青藜趂流水　目送征鴻下山觜
蓬船答浪遶叢蘆　咫尺烟汀幾萬里 忽見江頭江月白　紛紛笑語城東陌
一尊北酒一枰碁　未到懶堂猶是客


避囂去城市　遣悶在川岑 遂申獨往意　行此無盡林 松篁儼映鬱　蒼翠邈深沉
九隴山已見　三生石可尋 列嶂圍招提　傑閣俯嶇嶔 池光亂塔影　澗流傳磬音 龍化井已竭　虎去泉徒深
周顧信靈迹　遲留多賞心 念未委塵妄　事可息煩襟 即理苟已協　何用戀華簪


碧山雲盡樹蒼蒼　十里松陰半夕陽 吟到石嵓清絕處　曇華芝艸暖生香


乘閒拉友玩天童　九隴相環秀氣鍾 紫霧頻封禪丈室　白雲時擁鉢盂峯
八功德水呈天碧　七窣堵波插漢雄 東際逶迤泉轉磨　西邊奇怪石玲瓏 清關橋鎖禪心定　響石聲驚鳥道崇
太白崖端存佛蹟　善財洞畔隱仙蹤 虎跑甘澤師威重　龍臥高湫雲雨從
五鳳樓高翬岌岌　萬工池濶水溶溶 大雲侔與中峯秀　幻智相歸伏翠濃 千載垂池獅子柏　萬年夾道茯苓松
三關款款驄車駐　九鎖重重薜荔封 勝境由來觀不足　古今風景宛然同


曉汲寒泉潄齒香　病維摩欲臥津梁
石塘老柏驚龍蛻　白日清池拭鏡光 山勢南來滄海大　水聲西遶寺門長
杖藜吟過秋山下　槲葉初黃作雨凉


石徑沿溪樹百重　松梢歲老欲成龍 當年太白曾留記　石潄寒泉不露鋒


谷鳥溪花尚未空　黃昏凉月夢松風 此山一別長庚去　又見開元紫極宮


少微不暎高人日　太白未為童子前 自有蒼山真面目　浮名多屬世情傳


松杉十里鬱蒼蒼　度嶺穿雲正夕陽 最喜澗邊無暑氣　水流惟帶藕花香


夫長庚星現兮徵興師之道行　大鑒堂開兮接六祖之薪傳堂額係宋景濂篆書
西晉惠帝兮始創永康　李唐兩賜兮玲瓏天壽 景德四年兮奏請　即以景德兮錫額
兩浙兮稱五山之一　四明兮推首剎之尊 太白名山兮宋孝宗之宸翰　奉藏雲章樓兮住持了朴
朝元寶閣兮元大德之重顏　勅撰銘碑兮危素中書 太白峰下兮響石　伏獅嵓上兮龍潭
東岡疊疊兮結紺殿　西水潺潺兮轉清關 雙池兮似斗　七塔兮象星七星之象 落葉無蹤兮魚吞活活之水池中不受落葉　重巒有影兮嵓影入池無火厄波泛蒼蒼之雲
龍泉鼎兮從水出　千僧鑊兮受土埋時濬池得二物
池上亭虛兮誰印月昔有印月亭　院西閣廢兮孰臨雲舊有臨雲閣 多寶塔兮形影與齊者法璿古宿塔係唐秘書萬齊融所建，璿師經行其下，影與塔齊。　華嚴經兮誦聲俱徹者海門禪師師出方丈佛誦起，至回已畢，人不信命八十一人同誦有聲。
廿里松行兮舊聽晴濤謖謖　疎鐘空谷兮遙聞清韻鍠鍠 重鑄鐘兮法等　又栽松兮子凝
萬佛閣碑兮太史樓公撰述　千僧堂記兮隰州古德雄文 嵓竇玲瓏兮　得窺日月之通明 荊公久登兮舒嘯　穴隙光射兮曾摹詩偈之滿壁
臯羽雨飲兮取歡　不知何佛兮踏破蒼苔留幻跡西崖有佛跡
那管是伊兮　斃然地坐禪心崖有坐禪石 嵓方兀兀兮諸祖相傳名祖印西有祖印嵓　峰挺圓圓兮千佛授受是佛盂後有盋盂峯
方丈前樓兮疊翠　高崖西畔兮更幽玲瓏嵓下有亭 虎跑泉兮西阜王荊公有詩　鹿鳴坡兮後山後山鳴，客至；東鳴，齋主來；西鳴，病僧亡。
夏凉森蔚兮來坐羅樹圃長庚旁有　冬木凋殘兮均尋核桃坑在寺東多核桃
問水攀藤觀活眼寺西有問水石，下有活眼泉。　散花斛食化饅頭小白塔下名散花岡，心鏡禪師建塔施食，饅頭化為石。
二主謙謙兮亭名揖讓張狀元同大慧杲訪宏智覺嶺上，遜之不已，張公名其亭。　一心寂寂兮閣曰涵虛昔有涵虛閣禪師修道其中
荷池蕩漾兮十月集鴛鴦之泛濫東谷有荷池　案岫青蔥兮昔年下凰鳳之翱翔前山有凰下溪 萬松關兮名虛設　十丈柱兮跡尚存宋時跡在路
應供堂兮展千鉢　漏砂鍋兮不漏米鍋從天台聖僧送來 藏經閣兮積萬圅　　飾玉軸兮又飾籤
游客散塲兮應宿鷺池上有宿鷺亭　歸僧隱蓋兮不驚鷗松行有隱蓋亭 晴窺萬竹栖青鳳傑祖塔于青鳳山　旱禱高山請白龍
鎖翠亭兮魏王妃之親筆　宏智碑兮張孝祥之遺書 中峯菴軒兮疊秀夢堂有賦，高元之跋語，今存殘碣。　破砂盆碣兮重光傑祖遺偈，立石於菴，成殘碣。今重刊于祖堂。
秋蕙春蘭兮尋滿谷　清風明月兮坐經
釜內茶香兮爭烹雀舌　山中筍熟兮盡拔龍鬚 蒙堂兮休老　此軒兮養賢左菴良侍奉實菴茂于軒
妙光塔兮即之筆　栴檀林兮道生書 秋殘崖上看紅荳清關橋上有紅荳崖　春始嶺頭觀白花小白嶺上多小白花故名
堆雲廢兮獨留雲影應菴塔院名堆雲　伏翠移兮聊存翠峯伏翠今存南嶴 西崖惠兮塔幻智塔在山頂　東嵓日兮瘞清風袁文清銘云建于清風塢
盤山久隸常住兮祀摩訶之法身蔣摩訶、布帒和上之徒，塔于盤山寺，有盤山莊。　佛隴原同一派兮見濂溪之文記佛隴寺，唐時咸啟禪師所建。
春樂無軒兮猶見月痕雪白　梅花有屋兮惟存樹老雲香梅屋春樂軒，先賢植梅處。
獅柏秀兮禪師再至　魚藻生兮曾祖始來 普同院迥兮環秀峙　涵碧橋崇兮鎖乾溪
九隴盤結兮石蒼嶴　三溪滙合兮清水潭 鬼谷仙兮南滄洞太白山後有鬼谷祠，葛仙翁訪之，有詩。　杜孝子兮太白祠唐杜雍避裘甫之亂，棄子負母隱此。徵之不起，歿而祀焉。
補山缺兮建鎮蟒　挽逝水兮護沙龍 懷已往兮不見　知將來兮何稽
聊題幻語兮書幻事　霞川雪汀兮復誰收


