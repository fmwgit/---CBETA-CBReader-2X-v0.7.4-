中國佛寺史志彙刊數位版, No. 11 明州阿育王山續志

今我非淵明　偏有遠公導 杖策入招提　精力非妄耗
石壇夭矯松　素以放光號 坐對足掀髯　仰觀共欹帽
舊雨話挑燈　詩成語兀傲 一笑瓦礫投　竟得珠玉報嵩上人以詩什見貽


方墳歲月深　壞石塌危磴 緬憶千載人　瞻仰尚恭敬
長吟發浩歌　谷響前山應 層崖媚如削　孤月皎寒靚
策杖晚歸來　林端數聲磬


矧復起臥鐘　傑閣摩空構 同人拾級登　烟雲滿襟袖
凌虚豁眸　兩塔俛如就 峭壁巉巖間　蛟龍蟠古甃
樹杪見田疇　黃綠呈綺繡 獨有放光松　虬偃昻螭首
翛然觀六合　一指齊宇宙 群坐秋水房　春風納圭竇
玉几老山翁　動靜徵樂壽 蘊古觸新機　凭覽發清奏
珠玉雖嗣音　搦管愧孤陋 無語贈溪山　此來人更瘦


古殿層霄露　穹碑撥蘚尋 金軀遺舍利　一到如今


獻歲曾無三日晴　黯然花柳寂然鶯 高僧昨日來同谷　春信連朝度滿城
四座歡悰逢老友　百年墨妙有餘清南皐于座中出先詹事公墨蹟見惠，踐先君之宿諾也。
幾時一葉褰裳去　烏石山前啖笋羹


天愛良辰亦放晴　月湖西畔囀流鶯 青雲友集豪吟窟　白足僧來舍衛城
蓮社百年多逸興　虎溪三笑遜餘清
侵晨過我殊岑寂　僅有東坡玉糝羹余亦芼蔬邀上人過雲在樓


檢點遊囊卸竹兠　渡頭潮落急呼舟 離家到此方三日　浪跡如余竟一鷗
淺草平沙新驛路　亂山疎樹晚江秋
安身羨爾茆堂裏　瓶缽老貫休


香尋鼻觀有甜藤　斜日高樓想獨登 塵土胃腸何處洗　山川靈爽向誰憑
自從雨榻零星話　直到寒泉徹底冰壬子夏，宿玉几山房，劇談竟夜；甲寅臘杪，得訪嵩公。
一紙近來邀入社　夢中顛倒失行縢時寄札相邀拾翠樓，未及一登。


山靈訶久能藏　蘚駁苔侵歲月長 異代重珍金石刻　碑仍自立蘇張


寺深最後無塵到　地接烟蘿築砌臺 背日古碑苔蘚合　靣山寒影石房開
竹翻曉露棲禽去　風送晴檐乳鴿來
惟有此心閒似水　數莖紅蕚傍墻栽


古剎明州數育王　卅年前憶臥禪房 至今塔影留殘照　尚有梅花發暗香前遊以黃昏入寺，暗中但聞梅香撲鼻。
坡老書從碑仰臥　遠公骨共玉深藏謂秋公和尚
屬君句就袈裟覆　好讓松枝自放光


三十餘年別鄮峯　每于禪寂道情通 匆匆老我風霜裏　遠遠懷人夢寐中
愁對暮雲停渭北　欣看春樹蔚江東
何時歡聚松陰下　消去相思千萬重


寺門杳靄竹林間　看慣春山近可攀 舊倚石闌松不改　新登樓閣翠如環
孤燈仍照伊蒲饌　十載應憐老髩斑
無奈來朝重別去　曙光欲動鳥緡蠻


一夜歸心動不休　起看窗艸碧悠悠 子規聲裡春先去　罌粟花邊客暫留
塔沒雲孤棹遠　寶幢臨水綠楊愁
此行預報真消息　菡蓞開從惠遠遊


深隱雲端玉几峯　久思瞻仰末由從 叅禪獨對三更月　覺世惟傳一杵鐘
德望高同舍利塔　文名焰敵放光松
相尋擬負冬暄獻　力勉趺策短笻


重到山中玉几堂　愛觀秋水坐閒房 軒開靈菊恒呈瑞　石挺蒼松屢放光
曾記昔年貽妙墨　爭看此日煥詞章
摩挱碑碣驚三絕　輝映前朝蘇與張時嵩上人新鎸塔記十景詩碑


一機獨露法王顏　不落乾坤萬象間 祖席幾人提棒喝　聲名千載播江山
漫云別後離懷切　恨春前把晤艱
愧我乳峯多冷淡　終朝抱膝掩松關


一扇遙頒風送凉　懷人句好意偏長 筆鋒自有高王致　詞藻掀翻屈宋墻
憶昨來山瞻棒喝　幾從望海挹清光
相遺喜得詩中畵　捧讀時時爇瓣香


心無時事累陳海樵　得在玉几前鮑照 松竹開幽徑吳儆　琴歌列梵筵陳子昻
綠琪千歲樹楊炯　明月一池蓮白玉蟾
覺路花非遠楊慎　閒門鳥作緣吳凝父
潛光隱嵩岳李白　芬馥邁蘭荃荀濟 高論明秋水江總　新詩動洛川韋應物
丹霞非俗宇楊炯　翰墨小神仙黃山谷
海內存知己李卓吾　春牕月伴眠白樂天


玉几山深一夜平　花飛六出舞輕盈 不聞凍鵲爭枝噪　秖覺春蠶食葉聲
剡水歸舟神自爽　灞橋策蹇思尤清
何如老衲安然坐　吟對梅花絕世情


窗外即青山　種花復種樹 鳥亦戀其中　時共山人住


豈是藏春塢　繁花次苐看 芙蓉醉未了　南竺又微丹


挑燈深夜靜　蛩語自鳴秋 千載名山志　而今欲校讐


山月低檐秋水清　岩隈木石伴經行 天如亦愛鷦鷯我　寄一枝來老此生


斷碣糢糊唐代石　殘螭缺落宋朝碑 臨池湊築重珍惜　碎錦奇文千載詩


堦下一泓秋水綠　芙蓉花近夕陽樓 顛毛似雪盈　好友詩來嬾倡酬


棲遲海上十經年　宦况鄉情共慨然 聞說道人超物表　幾回夢不到林泉


尋來三度路非差　童子開門識杜衙 問取高踪何處去　東錢湖月四明霞


隔年風雪宿山家　着屐穿雲石徑斜 行到上方鐘鼓動　班班弟子禮袈裟時值戒期


約我春前雪後來　畵蘭寫竹蒼苔 條風已變池塘柳　暖日全舒官閣梅


東風處處冷全消　正日山房坐寂寥 城郭經過人罕識　何妨緩步出溪橋


年來心事太無聊　親老田蕪歸興饒 爛熟世情愁不得　遠公教我問漁樵


