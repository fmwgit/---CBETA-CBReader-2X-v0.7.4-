中國佛寺史志彙刊數位版, No. 19 武林理安寺志

隔嶺清鐘行漸近　引泉枯竹臥相交 禪宮知在長松外　指點雲中見鶴巢


得得杖藜來盡日　野棠山杏亦精神


欲溯落花尋曲徑　桃源無路草萋萋


緣流思濯足　奈此菖蒲茸


茅舍松燈閑自得　石泉槐火晝初長 高賢十八如相見　不羨匡山舊講堂


望烟知郭近　畏虎避山行 忽忽辜清景　還家意未平


夕曛漸催人　延首望香剎


泛出天花片　隨風落講筵


于焉識禪味　竟日共盤桓


魚現金身色　龍沈寶劍形 箕瓢分一勺　楊柳洒餘馨


如珠篩不歇　又如髮可櫛 應是悟法石　懷寶現其七 香冽沁青蓮　凡水胡能匹


日往月來　照天照地 劫盡劫初　無同無異 稽首空王　出無佛世


何似雙眉翠掃　那須十二烟鬟


靈山一會未曾散　願王座向東方來


誰識游行廻顧處　芳草落花無限春


無心露爪牙　百獸自奔走


大千不究恒沙界　細問彌天釋道安


此念一動　虎從崖出


剎塵皆佛　豈不合掌


隨他呼喚不肯應　只是與人無所求


紅實綴青枝　爛熳照前塢 不及杏繁時　林間有仙虎


我行楊梅塢　惜是孟夏初
是時果未熟　但見柯葉舒 思包綠荷飯　五月來精廬


青松影裏尋山寺　黃葉堆中踏澗泉 行過亂峰溪又轉　一聲疎磬到門前


欲覓心安未得安　講鐘初動白雲寒
樓頭大好青山色　不厭搘頤盡日看


九溪十八澗　冷見帝青苔 洗足僧書石　臨流客放杯 案頭松葉響　身畔野花開 百六辭歌吹　清游始一回


謖謖松風步步苔　清流淅瀝繞香臺 落花何與幽溪事　也學愁腸日九廻


小橋得得聽洄瀾　松帶溪風灑面寒 應接好山誰共笑　瘦藤隨我一枝安


澗中流水三三曲　上有石梁度幽谷 客來長嘯入烟蘿　時見遠公寒玉


雨已離三日　亂流溪若何
僧閒有詩積　路誤得幽多 柴少虎相送　花殘猿未過 不攜餘興返　留半與山阿


十八澗邊木葉稀　清泉坐啜已忘歸 褰蘿更上南峰望　江色東來倚翠微


至此遊屐盡　橋廻雨外深
山童方拾薺　野老未歸林 絕澗重三曲　懸崖可十尋 秋窗清夜坐　松月擁寒衾


雙眼去無主　秋溪半是春 葉爭花富貴　泉敵士清貧 氣肅山容古　沙明鹿跡新 前途松影裏　斜日上閑身


亂接前林翠　微峰送小寒 蟲鳴山色淡　鼠竄葉聲乾 望寺思靈鷲　逢僧說懶殘 欲從修竹底　終日借雲看


雞唱曙光分　溪行見鹿羣 草寒棲玉露　衣溼帶朝雲 殘月林間落　疎鐘嶺外聞 山家少人事　晨起亦紛紛


羣山西來如走馬　天風吹人焉下
匼帀中分一徑深　卷起羣山向身瀉 忽疑身在屏風牒　山勢交關徑廻接 有時筑罷幽琴閑　碧流環轉白石間
誰將荊浩圖中瀑　掛向礬頭百尺山 此中亦有招提子　怪我看山意無已
劃然指點匹練開　連蜷翦入錢塘水 錢塘之水奈爾何　郫筒酒盈金叵羅 僧寮煮筍截肪白　林中卻立如人多
山門碧樹樵未盡　此地何時再當過


苔徑彎環擁帝青　澗中流水碧泠泠 四山清響因風急　遠送林鐘空外聽


法不生滅　雨無分別 吾師寂然　萬象敷說


仗佛說法　傳法藉僧
僧之所聚　山靈式憑 宋建古剎　名曰理安 香積無水　負汲實難 有茲甘泉　空巖滴乳 傾倒匏尊　斟量瓦釡
取之不禁　用之無竭 洒洒洋洋　唯然法力 大珠小珠　不涸不枯 供佛陀耶　酌之以觚 泠泠寒玉　清而不濁
浣滌法器　塵纓可濯 飛空若雨　不霑下土 給彼僧伽　獻之龍女 法雨名泉　人天永護


曉為雲氣夕為嵐　石上泉飛松下菴 欹枕欲眠驚未得　恍疑秋雨落澄潭


虛壑瀉清沁　涼飇上客衣
響疑秋雨細　波入野烟微 坐與冰心合　流將石齒飛 深山已共老　相賞在知希


法雲凝作石　法雨澍為泉 日白雲根溼　天青雨腳懸 寒聲疎梵唄　澹味醉詩禪 願借松巔閣　晴霄聽雨眠


懸崖忽飛雨　俯注何涓涓
石眼吐列星　點點墜鳴瑄 啜之冽以甘　迥眸清且漣 中有挂瓢客　卓錫南泉 空鉢神龍　一勺石壁穿
澄然悟性海　枕流可長眠


寒雲入空翠　點點散蒼烟 湛遠成無漏　秋深別有天 雨恒週藏海　法已離言詮 獨對心逾寂　悠然象帝先


點破雲根滴暗泉　半規碧甃浸瑤天 秋聲是處堪留聽　又幻簷鳴到耳邊


丹壁洒飛泉　散落天花影 一滴是醍醐　法王曾灌頂


崖仄吐細泉　滴瀝日無已 何年成窪潭　綠蒲臥為底
其中多龜魚　蜥蜴復十許 寄託一以閑　但覺情如水 向夕漣漪生　蕭蕭竹風起 寒色上人衣　驟點洒飛雨
歸寢松際菴　幽香吹夢裏 空山如有逢　忽逝不得語


最愛招提畔　孤危石一拳
洒空飛法雨　劃地滴清泉 餘澤分香積　靈源接梵天 涓涓長不息　流出已無邊


九溪路盤盤　一澗一回抱 言尋泉響處　更涉雲封道 薜蘿手自捫　招提境倏造 紫閣聳層霄　丹梯恣幽討
遠色駢諸峰　目力窮所到 樹杪出烟青　海門蒸氣皜 陂凹日沈沈　巖吞江灝灝 森森萬木屯　如建千夫纛
我遊及麥秋　一杖開晴昊 半生世網攖　擺脫苦不早 且住聊復佳　縋險從所好 法界雨長飛　講壇風細掃
窅矣鬱神庥　爛然輝天寶 名山富標題　禪悅耽枯槁 循階俯清池　德水澄寸潦
深黯隱鱗甲　微漪橫荇藻 用遣塵滌　頓息炎雲燠 茶瓜況供客　相對破煩惱 願宿贊公房　邀月上瓊島
但結靜者緣　漫言憂用老


海國梅青瘴雨收　繩牀高踞碧獅頭
三韓水接天無際　百越山窮地欲浮 樓閣剛風吹碧蜃　旌旗落日照紅鰍 行人莫問驅潮事　潮落山西淺十洲


踞地盤空久　昂頭獨嘯天 羣狐不敢過　花落碧巖前


白鶴棲山　山依白鶴 短樹蒙茸　巉石磊落 林逋豈能收放　丁令來看城郭 霜天雪後月明　誰道揚州快活


人誰無知　山何有覺 山既有覺　無物不覺 春日花開　秋風葉落
依報正報　塵塵剎剎 通滿目　心外無法 山色溪聲　是廣長舌 臺高入雲　八楞壁立 昔有二仙　曾坐對奕
樵夫至今　到此歎息


羣岫列青螺　一峰摩碧漢
晴將落日低　夏與奇雲亂 強猿難到尖　高鳥未及半 淡墨塗遠天　宛然畫中看


普覺遺衣久不傳　五雲山色尚蒼然
斷崖蘿薜三千丈　喬木風霜四百年 龍井雨深泉獨響　漁村潮滿月初圓 寶坊金碧紅塵聚　何似茲山更絕緣


東南好峰如月盈　開窗相見若有情 松聲謖謖晚烟澹　澗水琤琤秋月明


峰在寺西南　巉絕映江浙 常凝五色雲　相對一輪月 落日海門潮　萬里峨眉雪 有時快登臨　俯仰盡吳越


九峰之中　此峰獨秀
不奇而大　不險而厚 登巔一望　別開宇宙 碧澗清溪　環抱左右 眾山攢列　如長若幼 千花異種　萬松鬱茂
潭有馴龍　林無猛獸 象王廻顧　獅子哮吼 如金翅鳥　翔集佛後 是何覺場　竺乾靈鷲


螺髻生雲雨　鎮踞何舂容 具此大人相　題為大人峰 偉哉天地間　萬象同擴充


不偏不倚屹晴空　南北諸山列下風 忽爾有雲飛一片　膏霖三尺落塵中


百千峰裏一高峰　勢不凌人貌自恭 坐斷古今無向背　晴雲芳樹繞重重


從來不肻吼　一吼萬象剖
野干絕無踪　羣魔皆遠走 誰駕白雲來　文殊一老叟 溪清草色新　春風動楊柳


牛頭昔日嘗趺坐　四祖無端為書破 豎起空山千萬年　猿鳥獻花不敢過


不作模棱呈醜怪　兀搖不動無遮蓋 徑山欲喝不敢喝　何用米顛袍笏拜


巖頭一片石　石上有佛字
欲識山僧名　記取此巖是


問此合掌巖　胡然而合也 恰如佛弟子　胡跪白佛者


山半層巖欲墮　一洞僅容人坐 崖前三尺雪深　白鹿玄雲共臥


登臺望海微茫裏　日月初升先照臺 一條紅縷貫山海　下方城郭猶烟霾


西峰落照駕天鼓　東海涌出白玉盤 朝作暮息人自老　去去來來雙彈丸


夾路林巒一徑通　孤亭靜俯水淙淙 鹿馴虎伏獅停吼　時有霜禽下碧松


君復孤山寂寂　太初荒渚迢迢 舞罷澗邊顧影　七峰任意逍遙


祭虎本由八蜡　逢師伏物無爭 得食於菟自止　至今滿塢春生


