中國佛寺史志彙刊數位版, No. 13 七塔寺志

化緣甬上　說法天童 中興七塔　道化邳隆 中外信仰　緇素皈崇 靈山法侶　雨霈雲從
清朝民國　繼續興隆 化被海外　道播寰中 法燈晃耀　徹照無窮 光光回互　法法宏通
臨濟妙旨　踞地稱雄 慈力三昧　彌塞蒼穹 光明幢子　永曜浙東 分映沙界　如日之中


常光寂照　徹證心源 攜我迷流　同遊覺海 噫　法界藏身隨處現　虛空張口石點頭


後之人兮過庾山而瞻拜　永保其圓覺之宅


洞澈靈明無罣礙　千差萬別一時通


心燈續燄　丕振宗風


寺像靈爽　如在梵天


猗法王之苗裔兮　瀕險變而不懼 貪嗔癡不可毒兮　寺既完而退故 住禪侶翩其腹枵兮　感財施於功德
主樹與鳥共演佛音兮　神棲遲於西土 播巨德於茲銘兮　併住劫而悠久
四大倘其壞空兮　文與石兮何有 性無生惺惺其不滅兮　豈與質相者俱朽


雪山千仞兮　中有至人 瑰貌琦行兮　罕與其倫 精持梵綱兮　皎若冰霜 悟道甬江兮　毛骨清涼
法堂崇嶐兮　高若天隣 三藏供奉兮　尊越七珍 末後垂範兮　如遺環漿
藻翰游戲兮　寶逾旃香 衰世執頑兮　單鳳隻麟 吁嗟茫茫兮　誰知師因


