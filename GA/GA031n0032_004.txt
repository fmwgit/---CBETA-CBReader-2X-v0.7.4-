中國佛寺史志彙刊數位版, No. 32 徑山志(第1卷-第5卷)

若要功果完成　切莫前思後筭


我觀我師四會語　一言一句皆真實
河沙妙義總含藏　其中無餘亦無欠 及至能所齊泯時　欲覓片言不可得
有如十萬虛空界　種種色相皆現前
或飛或潜或動植　以至洪纖高下等 枯榮生死及崩竭　了然不虛空相
而亦不出于虛空　真相如如不動故
卬昔嘗登寂照塲　耳邊一喝三日聾 惟聾故使功用絕　絕後通身皆是耳
自兹出世入翁川　翁川海水亦生耳
但聞魚龍哮吼聲　即使波濤增洶湧 繼升補陀洛伽山　合掌問訊觀世音
目能觀色耳聞聲　音聲何獨以目觀
不知本來無耳目　見所不見聞不聞 盡大千界無礙者　中天竺國凌霄峰
所談妙法皆如是　只因妙法法難思
結集已落第二義　間放出白毫光 七寶蓮臺向空至　此皆遊戲神通事
于師之道不相攝　師之道大不思義
千古賛嘆莫能盡　姑以第二門中觀 可以洗空于結習　可以觸動于悟機
可以速證于菩提　是宐流通于世間
視如照耀光明幢　我言或誣有如水


雙徑五峰江海秀　瀨陽江徹影重重 相逢若問誰家曲　管取聲聲落眼中


