中國佛寺史志彙刊數位版, No. 9 普陀洛迦新志

佇立片時都淨土　囘頭何處不靈山 慈航渡盡塵寰苦　願聽楞嚴訂石頑


無機不被　萬里無雲萬里天


波飄一舶空中葉　身傍三山畫裏雲 從此凡心都洗滌　飛車直欲駕蒼雯


杠梁終自別　池水萬年清


佛國開南海　橋懸天地清


震海風雷音縹緲　彌山潮汐響舂撞 願求示現將軍相　一鼓羣魔盡攝降


大海東匯　厥名惟瀛 并包川洛　混合坤經
鯨波四繞　龍島中停 濯濯綠淨　皦皦青縈 片滓弗立　纖塵不驚
如蓮出水　類鑑含明 流雲斂翳　新旭爭熒 金沙布地　寶樹森屏 巨石佛足　嵌洞潮聲
大士顯瑞　梵童揚靈 仙帶翻縹　玄珠垂瓔 月相穆穆　飆馭泠泠 龍君持戟　水伯捧旌
衛茲勝特　控此高冥 倬彼開士　爰謀建亭 莫平匪砥　有覺惟楹 直遡寥廓　將齊攖寧
塵因道寂　境逐心清 徜徉淨國　周流覺城 敢告來裔　庸勒新銘稍節


孤亭坐坐夕陽斜　百折千重路轉賒 山鳥似知來客意　連聲啼上杜鵑花


一日兩度潮　可聽其自來自去 千山萬重石　莫笑他無覺無知


到這山來　未謁普門　當先淨志 渡那海去　欲登彼岸　須早囘頭採訪


至人不死　非不死也 覺靈變化　於昭天下
舍利之來　來自慶忠 分於法雨　道流德風 東海湯湯　梅岑嵂嵂 善啓善承　為千古式《裘志》


相如褒雄　蜀才肆好
澤遠教衰　儒弗能有 三山人豪　功名敝帚 一肩釋統　轟雷傾斗 慶忠之塔　豎埒高峯
彼衣鉢內　色相俱空 光芒怪偉　來厭蛟龍 澄靈一勺　與岷峨通
夢夢者魄　滯於逝所 惟皎皎靈　在右在左 騎象踏獅　駕鰲亦可 滄海則桑　塔也不墮《裘志》


幟樹天南海印懸　曹溪重擔一身肩
真燈既續龍宮藏　寶塔重標獅窟邊 正眼照人原不朽　傳衣無我鎮長年
吾師誼切同心好　最後殷勤話已圓


欲行今日路　恐背古人迹 欲行古人路　今人笑迂僻


誅茅甃石見康莊　以字題名示不忘 從此腳跟歸正路　濤聲山色轉風光


地分世外傲羲皇　杖履何緣步玉堂 花鳥文章泉石史　歸來滿院薜蘿香


洛迦名藪　天下所趨 帆檣矗矗　集於短姑 短姑伊誰　而以名步 豈為壚當　抑以筋露
人曰否否　嫂姑昔來 維舟將登　姑云不諧 不諧謂何　月臨天癸 十載之誠　一朝而毀
嫂言天定　非人之尤 裹飯我來　爾住無憂 嫂去未幾　挈饁已至
相與笑語　食訖而逝 再頃復來　餉之如前 其姑驚怪　嫂胡戲焉 頃刻神異　譁於各船
云必菩薩　演化而然 適有沙彌　上殿禮佛 三帀周看　佛衣沾溼 既傳其事　更審其形
誠心格佛　永式千齡


步頭小石亂縱橫　傳自陵波佛迹成 為有靈根生到底　不然海水亦何情


