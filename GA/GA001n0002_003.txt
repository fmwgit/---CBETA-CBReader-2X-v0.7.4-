中國佛寺史志彙刊數位版, No. 2 洛陽伽藍記集證

得路逐勝去　頗憶纏絲時


鍼是貫錦物　自中恒任絲 得帛縫新去　何能衲故時


浩浩大川　泱泱清洛 導源熊耳　控流巨壑
納穀吐伊　貫周淹亳 近達河宗　遠朝海若 兆惟洛食　實同土中
上應張桺　下據河嵩 寒暑攸叶　日月載融 帝世光宅　□夏下風
前臨少室　卻負大行 制巖東邑　峭峘西疆 四險之地　六達之莊
恃德則固　失道則亡 詳觀古列　考見邱墳
乃禪乃革　或質或文 周餘九列　漢季三分 魏風衰晚　晉景雕曛
天地發揮　圖書受命 皇建有極　神功無競 魏籙仰天　元符握鏡
璽運會昌　龍圖受命 乃睠書軌　永懷保定 敷茲景迹　流美洪謨
襲我冠冕　正我神樞 水陸兼會　周鄭交衢
爰勒洛汭　敢告中區


