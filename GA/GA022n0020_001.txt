中國佛寺史志彙刊數位版, No. 20 龍井見聞錄

有時靈氣生　散作人間澤


火前嫩　火後老　惟有騎火品最好 西湖龍井舊擅名　適來試一觀其道
村男接踵下層椒　傾筐雀舌還鷹爪
地爐文火續續添　乾釜柔風旋旋炒 漫炒細焙有次第　辛苦功夫殊不少
王肅酪奴惜不知　陸羽茶經太精討
我雖貢茗未求佳　防微猶恐開奇巧 防微猶恐開奇巧　採茶朅覽民艱曉


前日採茶我不喜　率緣供覽官經理 今日採茶我愛觀　吳民生計勤自然
雲棲取近跋山路　都非吏備清蹕處
無事迴避出採茶　相將男婦實勞劬叶 嫩莢新芽細撥挑　趁忙穀雨臨明朝
雨前價貴雨後賤　民間觸目陳鳴鑣
由來貴誠不貴偽　嗟哉老幼赴時意 弊衣糲食曾不敷　龍團鳳餅真無味


帝省其山詩大雅　自南自北詩大雅 幽幽南山詩小雅　井渫不食易下經
是興神物易上繫辭　龍見而雩春秋左氏傳桓公五年
陟則在巘詩大雅　馬不契需周禮冬官 有嘉樹焉春秋左氏傳昭公二年　為蒼筤竹易說卦傳
庶草蕃廡書洪範　終朝采綠詩小雅
維葉萋萋詩周南　女執懿筐詩豳風
帝庸作歌書益稷　黼黻文章禮記月令 高山仰止詩小雅　山夾水澗爾雅釋山
繩其祖武詩大雅　倬彼雲漢詩大雅。謹案御覽西湖志纂：五雲山雲棲寺，聖祖仁皇帝凡四幸焉。
率西水滸詩大雅　南入於江書禹貢 視遠如邇春秋左氏傳昭公元年　至於海邦詩魯頌
政在養民書大禹謨　無射亦保詩大雅
觀乎天文易上經　光被四表書堯典


風篁蔭修嶺　挺節含虛心 悠悠往還客　孰不聆清音


微風搖琅玕　蕭瑟嶺一道 萬帚掃晴空　纎塵不可到


獨爾羣山裏　人稱獅子峯 無心自哮吼　顯晦煙雲中


巖峯壯威猛　晴雷隱哮吼
無心露爪牙　百獸自奔走


荒塗趨沙塢　斷崖得石壁 鳥足不可棲　猿臂豈相借 冰核實夏凍　露珠信晝滴
蘭草倒叢生　藤根互盤越 仰視巧玲瓏　眉宇皆翠色 側聞薜蘿人　駐此曾洗滌 我題聊與賞　早閟白雲迹


先生魯諸儒　飲食清不溽 空腸出秀句　吟嚼五味足
華堂鬧絲管　眸子漲春綠 先生疾走避　面冷毒在腹 歸來煮瓠葉　弟子歌旱麓 聲淫及靈臺　中有麀鹿伏
功名一走兔　何用千人逐 故應容我輩　清座時閉目 高停石排衙　木杪挂飛屋
我來無時節　客亦不待速 似聞雪髯叟　西嶺訪遺躅 朝陽入潭洞　金碧涵冰玉 泉扉夜不扃　雲袂本無幅
慈皇付寶偈　神侶得幽讀 訥庵有老人　宴坐天魔哭 時來獻瓔珞　法供燈相續 吾儕詩酒汗　欲往無乃觸
齋厨費辰炊　車騎滿山谷 願聞第一義　鉢飯非所欲 便投切雲冠　余幼好奇服


