中國佛寺史志彙刊數位版, No. 25 雲居聖水寺志

有客不隨流水去　磬敲疎雪細雲中


聖水之陽　中峰道場 龍象繁衍　百世傳芳 一朝見伐　眾各驚惶
勢不可遏　奔亂何方 一僧挺特　誓死嬰芒
死則已矣　祖道有光 南城之松　大節堅强 南城之山　鎮之天長


八荒一雲　天地一廬 寥寥四壁　孰與同居 以雲之舒　彌綸十虛
以雲之卷　收斂無餘 道人住處　豈同舒卷
窗牖不扁　戶庭深遠 清風徘徊　明月繾綣 水淨僧閒　水流石轉
萬法不到　柴關自掩


