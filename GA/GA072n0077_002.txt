中國佛寺史志彙刊數位版, No. 77 九華山志

後人誰不推忠孝　記得當年司諫廬


已隔化城寺　杳無人俗氛


九關當藉扶持力，莫令人間憂杞天


不嫌孤寂無人到　一點春風萬壑香


豈知山下人辛苦　五月青苗已糶新


想應傴僂千峯上　默笑人間說籛公


口借虛空經自讀　身同華嶽供還分 靈山曾授聲聞記　五百尊中獨出羣


林游莽伏不銜毒　獅子昔曾行道來


居山更向山頭坐　兀兀真成不動尊


六尺禪牀支瘦骨　心安不惱睡中蛇


但有圓明真實在　此身何處不安禪


冷風瑟瑟山前起　應有天仙下濯纓


到來不用愁昏黑　夜夜珠光照上方


歸來笑問人間事　卻是人間勝負多


誰知一帀枯茅地　曾是談經石點頭


風韻泉聲將梵樂　日移秀色照禪宮 大師曾此紆真果　徙倚石牀思不窮


雲根逗老虛中石　月影澄寒靜裏泉 翛爾乘風陵絕頂　蒼茫疑泛斗牛邊


由來參觀者　相見別峯巔


山頭化作千年石　盛氣虛憍不再萌


石上空懸大佛字　知為野衲古禪扉


竹裏雲深疑路斷　松前巖險若天傾 平生罪福憑何著　萬仞懸崖撒手行


大士向來曾宴坐　是身如電暗回光


祇將一默消諸妄，坐透禪機最上乘


素磁方外話　斟酌勝春醅


玉水迸流山石裂　有靈初不為刳腸


五色明珠光照水　湛然清淨本來身


大字石間標聖水　祇緣徹底是真清


生來懶覓仙人藥　九節菖蒲柰我何


纓上本無塵可濯　莫將止水強揚波


游魚得計洋洋樂　人作西方丙穴看


山家供玉乳　一椀便生風


將軍柳插銅為柱　大士松移金滿田 頻過危橋橋上坐　漁舟撐入石蓮邊


天台高處不勝寒　四望悲風獨立難
我以輕衫當晝解　僧云巖雪昨宵乾 木皮覆屋冬能好　竹葉編籬臥亦安
忽覩金光開世界　鎮南一塔石中看


絕境天台最　山盤路寂寥
足危緣竹石　眼放即雲霄 隔水鐘聲近　深林樵響遙 料應王子晉　縹緲坐吹簫


多時餐黛色　逼視益孤清
切玉峯端過　盤鴉髻上行 雪明雙水合　雲布萬山平 重見真尤物　移予選勝情


綠水銀河挂九華　一峯雲放一峯遮 黏天青削芙蓉秀　穿出雲尖朵朵花


靈峭九萬丈　參差生曉寒 仙人招我去　揮手碧雲端


茹芝仙客老仙鄉　淨盡人間粒食腸 玉甑豈能無用處　幾番與世熟黃粱


佛法中宣不二門　空然洗盡意根塵 山頭日月如旋磨　照見光明示現身


懶上維摩室裏牀　卻來山頂現毫光 紛紛百獸俱馴伏　薝蔔春風到處香


雲氣沾衣溼　風光著樹濃 玲瓏三襲幻　空翠滴芙蓉


碧眼禪師錫振空　石頭無路不相通 俯看塵世三千界　總在空花起滅中


岪鬱盤紆直拄空　眾峯環繞獨居中 山頭要看僧禪定　南北東西路各通



鉢盂峯畔石僧閒　終日看山不掩關

代有求賢詔　徵書到鶡冠 少微躔自曜　真隱似君難


莫羨希夷避詔巖　天香曾發紫泥函 紛紛盡是終南徑不使雙峯等傅嵒。


子軍至性人　登第思祿養 未拜元和官　永虛陟望
薦辟與徵書　堅臥謝無狀 風清蘭芷幽　山空猨鶴傍 使者去何時　天香留嶺上
至今少微星　峯頂光芒漾


一性圓時萬境通　三生綺念墮真空 如今舉眼無非佛　身在光明法界中


陵晨升東巖　參差俯層碧 似練江光淨　如蒸雲氣白
幽徑盤山椒　孤燈明石室 絕壁舒綺繡　飛流戛琴瑟 其中有至人　味道薄芝朮
我欲叩玄關　伊人久超忽 南指千萬峯　天台最突兀 丹梯近可捫　鳥道險難即
改途返禪居　停晷披梵帙 即事暢沈悰　觸物祛遐戚 忘歸信茲辰　終期下容席


為探名勝歷華峯　積靄浮天一徑封
躡遠不知溪外路　登高略見嶺頭松 老僧座下崖千尺　古佛龕前閣幾重
心曠已忘歸路近　雲煙盡處早聞鐘


獨上雲深處　東巖異眾峯
煙中籠窈窕　天半削芙蓉 密樹藏金碧　山空應鼓鐘 高人當宴坐　豈是擬仙蹤


陰磴層崖洞室寬　奇花異草幾多般 彩雲不動金光起　好作金蓮法界看


說法雷音衛世尊　寶刀金甲鎮山門 何時小試神通力　磊磊松梢五石蹲


九華一路看山行　引路偏勞念佛聲 宴坐堂前錦衣石　心香一瓣為先生


柏根翻動一鑪香　白足高僧禮梵王 還了十方行腳債　卻來山頂放圓光


忠誠為國心無累　易臨民訟自稀 與世相安真省事　若為作意苦沈機


炯炯豁開明鏡臺　是中無處著塵埃 平生心地常如此　何假頻頻拂拭來


卓錫歸何處　金光古洞幽
厓存千歲柏　瀑落萬年秋 雨細松濤緩　嵐清竹韻柔 老僧無所住　時共白雲遊


徑險從猨挂　崖危舊虎巢
半龕留客夢　一飯試山肴 石勢翻風斾　峯棱疊卦爻 應知習定者　不受一塵淆


富貴風吹一鬨埃　春陽留得舊時臺 老松偃蹇山前立　曾見昔人歌舞來


萬感生於一念間　炷香驚起老龍蟠 今年人協嘉魚夢　荒卻池前古石壇


萬仞峯頭挂玉虹　銀河高瀉水晶宮 迴風噴雪驚雷吼　疑是蛟龍撼碧空


一泉分七布　勝在夏秋時 猨鶴常窺影　塵緣那許知


偏仄旁山行　溪流咽不鳴 何年留古砦　猶復說開平


小溪亦有怒濤翻　何必滄溟始足觀 世事會心無廣狹　請君來此試觀瀾


出門朝日望溪明　忽望諸峯入眼驚
但識夜寒同氣候　如何天半異陰晴 山含微雪蒼然白　水帶殘冰分外清
到此倍知身世幻　九華真有故人情


飛瀑奔崖色皎然　飄空上下勢相連 看來不是天河水　盡是兜羅片片緜


赤汗透征袍　何如孝隱高 結廬親冢側　祇為報劬勞


槎浮急溜雷鳴洞　石激飛泉雪入庵 日影鏡光圍四面　我來一一見龍潭


錦雞花鴨爛成文　乘鴈雙鳧雪羽紛 同免王孫金彈子　飛來飛去一羣羣


簇簇青蓮滿意開　老僧誇說舊栽培 塵埃不染花心性　淨客原從淨土來


分派天河入地深　斷無射鮒汩泥塵 仙鄉初不諳機事　多少山間抱甕人


一水自縈繞　五星相貫聯 出山同作雨　未許抱珠眠


曳杖攀藤二十里　行到峯尖忽掌平 應知趺坐無多地　欲置煙霞第五城


洞口奇峯吐玉蓮　寺門迴瀑涌珠泉 仙人春到閒無事　犂月耕雲學種田


插笏盤螺青刺天　亂山高頂露平田 遊人忘卻經行險　野寺村莊換目前


