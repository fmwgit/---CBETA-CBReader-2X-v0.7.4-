中國佛寺史志彙刊數位版, No. 19 武林理安寺志

布袋熏成知見香。


天花晝下，交空瑞日懸。


聲歸海上，萬水涌洪濤。


蓮苞綻、玉露寒、踏月歸。


十月杜鵑紅　開花代師笑


一彈指下無心攝毒龍。


杖頭日月雲漢，昭回不記年！


碧池涵藻波，影映禪關。


斬不斷、割不開，牛頷下逞風流，猶有一絲毫許，爭免累他鐵鑄心肝？


筵圍萬指象龍奔。


度生心切，須信慈悲也是貪！


葛藤灰盡老婆心。


歸到湖堤上　如聞戒律還


雲生窗紙潤　松落瓦溝平 僧臘吾知得　年來耳順盈


古壁疑僧面　空泉悟佛心 憐余塵夢雜　光不照前林


全鋒敵勝寶光寒。


不住不住　且住且住


採花供指笑　遇鹿許知音 洗出丹崖面　平生一片心


閒身麋鹿堪為侶　且住何妨拾芋煨


松濤未解道人渴　自有山靈獻法泉


四壁掛餘雲笠瘦　千峰看去浙江藍 松巔煞上羌無住　且住蓬頭噉碧嵐


安禪安不定　慚愧未閑身


石上蘚痕留舊色　案頭松韻有餘清 疎慵自覺違時世　捫蝨殘陽老一生


西窗月下茶烟冷　鐘發東岡月吐林


窗外高松不礙山　泉飛巖竇日潺湲 閣中晏坐雖無事　聽水看山也不閑


石閣多奇勝　扶藜踏凍來
雪深埋曲磴　松臥掩平臺 日映山容變　雲移江色開 惟師享清樂　啜茗對瓶梅


新縫紙被烘來煖　一覺安眠到五更 聞得上方鐘鼓動　又添一日在浮生


花宮幽絕地　攀躋薜蘿高
廢圃容泉隱　荒臺插石牢 夜聲聞竹露　晝靜悟松濤 安得從茲住　春星滿布袍


蒼天風冷糢糊色　兩個道人背雪立 影落蒹葭幾處明　廻看江水鉛池黑


疾雨鳴春壑　橋亭雪浪濺
印泥攜雨蠟　燃石覩山鵑 且住知非住　當前要更前 江峰迎小閣　夙夢契詩緣


雲際誰當俯落暉　罡風扶杖踏層巍
潮光夢裏真同幻　僧伴山頭是也非 半偈石龕君且住　滿江壑我將歸
虎溪一笑還攜手　為約明春筍蕨肥


門閉九溪深　烟斷火欲絕 舉世說餐霞　道人方煮雪


耕種艱辛　搬煮煩苦 若不努力修行　要見將何抵補


不餓便休　莫貪滋味 纔過三寸喉嚨　唉轉即成穢氣


盤裏菜蔬　碗中粥飯 且道從何處來　也要口喫腹算


東邊浪走　西邊閑說 閻王打算飯錢　不怕甕中走鼈


青箬菴　小如笈 不蓋瓦　但覆葉 真安樂　甚妥帖
石崔嵬　巖岌嶪 松離奇　芝豔曄 屏囂塵　斷遊屧 江海瀾　擁眉睫 雲霞片　兩足躡 鉢底龍　枕中蝶 石龍子　能馴協
橡可飡　菌可拾 牽蘿衣　披紙衱 旦吟哦　晝蹀躞 口不言　要喋喋 手不做　要捻捻 道何如　一貫捷
坐千春　了百劫


布毛佛法　佛法布毛 拈來便用　不隔絲毫 蘆花柳絮　春雪飄飄 如何不了　東走西跑


誦苕亡帚　誦帚亡苕
念念不息　暮暮朝朝 忽然念着　瓦解冰消 根器分利鈍　功夫在勤慢 乞緊如鑽火　火到猪頭爛


