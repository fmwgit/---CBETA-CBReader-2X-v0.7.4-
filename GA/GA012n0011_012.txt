中國佛寺史志彙刊數位版, No. 11 明州阿育王山續志

鷲嶺騫皦日　雁塔峙青漢 遠睇朱甍起　近睹丹宮煥
金輪事已往　舍利光猶爛 亦有巨人迹　不隨塵剎換
陟降境逾繁　應接日旋晏 耆闍闔追衍　泉石寧盡翫
浮生諒多途　又動歸與歎


拂袖雲中語　聽泉石上眠 逍遙堪避世　色相為誰傳
蘭若依山腹　朝霞起樹巔 但從樵徑引　直到斗牛邊
瀑布垂青壁　藤蘿掛紫烟 相將憑玉几　洗藥問靈泉


霞起群峰亂　浪翻夕照紅 翩然振衣袂　直欲駕長風


潭倒浮圖影　香凝舍利緘 病軀登覽倦　空翠濕春衫


寶樹分影　龍泉吐九津 露華凝瑞液　日彩上仙輪
殿遶芝花秀　堦貝果珍 蓮峯雲是葉　鏡水霧為塵
煖益恒河潤　光生法界春 空香縈草木　花雨散天人
意府董休旨　形圖照勝因 曹溪原淨域　何藉剪荊榛


乾坤分楚越　今古此風煙 欲訪洪崖迹　思叅玉屑泉


烟霞任出沒　樓閣獨崔嵬 夜靜收餘雨　鶴鳴何處來


鳥鳴山愈寂　僧引客同幽 千里金陵月　先臨青玉樓


冐雨荒凉外　逢僧夢寐間 談禪何所悟　徒見毛班


野曠冰霜合　峯廻紫翠沉 遠公期入社　端候虎溪潯


人世空山外　年華短髮前 不知同社友　形影坐相憐


塔影千年古　鐘聲六代長 隨機多變現　水月映松堂


縹緲鐘聲度　高低塔影懸 老僧方出定　趺坐共譚元


龍象千年地　袈裟幾葉身 自知甘濩落　不是學離塵


邱壑夢嘗往　煙霞疾未成 興來還不淺　翻劇子規鳴


梵逐流風起　鐘隨曠野飄 通宵纔一覺　幽夢未能消


解夏還尋舊寺栖　滿船黃葉過長溪 袈娑影入秋山遠　舍利光懸夜塔低
鵞識講時常遶聽　猿知定後不驚啼
慚擾擾塵中客　覺路如今去尚迷


欵欵籃輿駐嶺隈　參差樓閣淨浮埃 曇花香落諸峯寂　舍利光分萬鑑開
雲暖金沙龍躍出　月明玉几鶴歸來
平生幾兩登山屐　覽勝應須步石苔


育王舍利梵王家　寶塔稜層碧霞 龍擁奇峯橫玉几　鰻藏靈井漫金沙
山童招引要留偈　老衲逢迎即供茶
登覽喜探名勝地　滿衣金粉落松花


大田在海濵　厥土惟塗泥 何物不可藝　之禾乃有成
禾根入土已　當加保衛力
涵受及糞土　耘耔復以時　勿使惡草生 若非雨露滋　亦不能生成
數者既能備　時至自然熟 佳穟纍纍然　徧及郊野中
我心有如田　諸種靡不納 青黃與白黑　隨其所種生
菩提譬佳禾　種之即有秋 持戒為保衛　忍辱為涵受
布施為糞壅　精進為耘耔
智慧為雨露　禪定道乃成 人力一不至　田雖號膏腴
蒿萊日夜長　雉兎之所藏 蛇虺共出沒　化為荒歲逼
欲求一粒粟　有不可得者 我心倘不治　其失亦復然
治心如治田　豈不以此故 上人最可便　市田繼先志
食此緇衣眾　頓免饑火 食者或感觸　寧不思前喻　嗜道如嗜食
定知顆粒微　視如萬金重
進道功或怠　亦不易消受 刻文于貞珉　讀者知自勵
更加持力　常使食輪轉


龐蔚之姿　宏辯之才 一衲二十年　脅不沾席 談元八萬偈　舌若驚雷
崖樹重榮　兆法門之復振 塔光呈瑞　擬古佛之再來
烱烱乎眼光閃爍　沉沉乎氣宇宏恢
颯颯乎九江風動　巍巍乎玉几天開 一真超于實際　斯不染于纎埃
彼自安于培婁　曾莫陟其崔嵬
倘于斯而觀感　庶立懦而興頹


偶來覽勝鄮峯境　山路行行雪作堆 風攪空林飢虎嘯　雲埋老樹斷猿哀
擡頭東塔又西塔　移步前臺更後臺
正是如來真境界　臘天香散一枝梅


靈谷禪堂飽五車　育王虚席待蜂衙 兎毫乍染成文錦　麈尾纔揮雨寶花
虎聽談元來玉几　龍聞說法出金沙
山門從此增輝耀　舍利光騰見彩霞


危巔一塔與天齊　乘霽偕遊不倦躋 凍合石林三徑曉　雪堆松壑萬山低
斂衣暫坐看雲起　曵杖徐行聽鳥啼
白髮頭陀忘世久　茆龕破衲事幽棲


西竺分來鎮海隅　奇形異狀世難圖 夜深現出香雲裡　烜赫猶如琥珀珠舍利塔


烏石山中最吉祥　千年舍利久珍藏 一朝慧達來禱　湧出浮圖放寶光湧現岩


碧澗寒潭百尺深　清光皎潔照天心 傳聞七佛曾來浴　一道流輝亘古今七佛潭


梵苑清幽絕世塵　洞中風月自通神 大權顯迹名猶在　雲合雲開幾度春大權洞


果滿三祗百煉金　功圓無度幾生心 腳跟牢實從人看　頑石分明一寸深佛跡岩


石上鎸書是異人　墨光常帶紫痕新 烟霾雨洗難磨滅　占斷祗園萬古春仙書岩


老禪過化顯靈踪　鑿出清泉映碧空 海眾雲廚蒙利濟　天人咫尺仰高風妙喜泉


大覺談元合聖機　親將詩偈賜金闈 宸奎高閣蘇公銘　落落清名四海飛宸奎閣


鄮峯東畔金沙井　千古潛藏塔龍 邑令年年來奠祭　大施甘澤灑長空金沙井


天排玉几當門外　不用良工巧琢磨 春霽山花開萬朶　宛如仙女散曼陀玉几峯


鄮嶺名如鷲嶺傳　剎竿無恙已千年 地雄南土居三佛　山盡東溟倚半天
宸翰香浮高閣表　岩泉清出老松前
遊人自覺虚生白　猶覔神光上客船


靈踪深閟壓東南　樓閣丹青閃翠嵐 燈影半空搖上塔　爐熏千載出西菴
山看玉几無雲好　泉取金沙瀹茗甘
細讀長公碑刻畫　黃昏萬丈覔龍潭


地形抝曲類盤渦　四顧羣山擁翠螺 舍利真身藏塔表　承恩高閣寄岩阿
金仙法座青蓮捧　寶匣神經白馬馱
此日勝遊歸路晚　輕袍惹得異香多


勝地從來入品題　不須掬水覔曹溪 金沙井潔群龍蟄　玉几峯橫一案齊
塔影遙分天上下　鈴聲遠拂樹高低
我來今日登臨罷　謾向松陰散馬蹄


早年奉使入中州　詔遣東還寵渥優 行色未曾辭上國　恩光先已照遐陬
山低熊野高飛錫　水濶鯨波穩泛舟
遙想彛王欣拜復　三呼萬歲祝皇猷


慈恩樓閣倚雲開　一代禪翁去不來 滄海掀翻鋪地浪　虚空撲落震天雷
能推此道多年學　善證斯文出世才
玉麈不揮今已矣　令人慟泣赴猊臺


訃音驀爾致余開　云報慈恩歸去來 法性遊空明似月　聲名動地響如雷
自兹鄉里無知己　孰似禪中有辨才
六月漫天飛白雪　茶毘相送出金臺


　几禪關晝不開　遙傳天子詔書來 銅章握處貴　玉　法鼓撾時響若雷
瑚璉固為宗廟器　楩楠應作棟梁才
而今履西遊日　漠漠愁雲暗寶臺


育王法席喜宏開　鶚薦新從上國來 每共鴻盧聽早漏　幾同鳳闕起春雷
師居僧錄推多學　我忝詞林愧乏才
一自西歸無復覩　傷心愁過雨花臺


別舘同將梵筴開　天書三詔喜重來 空聞隻履回葱嶺　不復高談振法雷
白首匡宗扶短筞　赤心輔教屬長才
方欣領命居僧錄　遽返天宮坐寶臺


三十餘年蓮社開　無心杖錫去還來 位超海印清於水　哀動殊方沸若雷
喜世一時推偉器　法門千載負良才
臨風幾度空惆悵　一束生芻禮化臺


泥封三度手親開　杖錫今從天上來 浩浩辭翻三峽水　殷殷振動一聲雷
高僧詩內膺清選　覺義銜中列上才
選佛選官俱勘破　爭如端坐九蓮臺


憂思百結鬱難開　訃及慈恩寂滅來 客底有懷空對雨　社中無復見宗雷
興幻相惹妖孽　驀起毘嵐霣異才
方伯素知師德重　天詞首製出容臺


黃金鑄出塔中虚　百億神天地圖 舍利古今光不夜　莫教人訝活龍珠舍利塔


育王勝地八禎祥，湧出浮圖舍利藏 日月不知天地老　年年花發笑春光湧現岩


地不寬兮水不深　分明只要滌塵心 滿身垢濁無人洗　嬴得虚名耀古今七佛潭


菩薩金軀逈脫塵　只因塔顯威神 洞門開處無人到　野草閒花不計春大權洞


男兒膝下有黃金　踏斷懸崖鐵石心 多少人看都不識　可憐埋沒白雲深佛跡岩


石書傳道是仙人　雪囓霜饕色倍新 一叚精神磨不滅　年年香擁百花春仙書岩


滾滾心泉不見踪　鏡光搖漾照虚空 自知一深無底　不怕魚驚白浪風妙喜泉


崔嵬傑閣煥天機　上出重霄掩翠闈 壯觀育王殊勝地　此名無翼勢長飛宸奎閣


金沙三井鄮峯東　雜布金星漾活龍 聞說昔年多感應　炎天施雨滿瑤空金沙井


山橫一帶翠婆娑　玉几當胸手可磨 阿育國王真富貴　令人千古誦伽陀玉几峯


萬松夾道隱鳴鐘　望入承恩紫氣重 古陌行詢馴野雉　禪堂延話起潭龍
雲霞長金沙井　日月平臨玉几峯
記得坡翁曾解帶　公餘猶得暫從容


玉几憑虚紫翠藏　上方登處見扶桑 龍歸西隱拖晴塔　鶴放東林過草堂
僧慧佛靈開舍利　石蘭岩桂發天香
廿年又了重遊願　借宿湯休一榻凉


重落風塵又十年　石房燈影憶談禪 機超曲棘貞松外　人在黃花翠竹邊
玉几金堂常入夢　錢湖銀海浪飛仙
東歸倘說西來意　灰冷香爐繡佛前


盡梯千尺上招提　古木陰森曲徑迷 僧定海霞棲石榻　佛光空翠映花溪
穿林傍月時聞磬　步壑看雲一杖藜
名勝古來麗文藻　莫教碑蘚蝕新題


鄮水叢林曲徑微　詩翁先我入岩扉 烟消谷口聞鐘出　雨過松梢見鶴飛
掃石欲留明月至　投簪原為買山歸
塵機到此同禪息　懶向王程問是非


浮海東來禮育王　寶龕舍利放毫光 前朝御墨留恩遠　當代高禪受戒香
山自天生橫玉翠　沙從地湧布金黃
燈傳奕葉昭因果　誰謂瞿曇事渺茫


東風一舸上蓮臺　窣堵光明寶藏開 水漾金沙從地湧　山橫玉几自天排
浮生擾擾成虚幻　法性如如無去來
欲究南宗叅百丈　遠公何日渡江杯


不憚翻漿揮羽翰　蕭題蘇額澷盤桓 到來玉几當堦秀　聽入龍吟徹夏寒
幾座殿堂樹下　無窮法界一毫端
從來聖相隨人現　莫作區區目看


遙泛香河過上方　因瞻舍利叩空王 金沙日湧花為雨　寶塔時開佛放光
支遁許來元度宅　陶潛寄傲遠公房
白雲深處通宵話　不使春眠客夢長


步輦尋幽滿路苔　萬山盤鬱紫霞開 脚跟漲海連三島　眼外長空隘九垓
髣髴臥碑坡老蹟　岧嶤新搆陸公臺
一樽鷲嶺誰聯句　白也清狂故不來


日日登臨未擬還　更尋別徑訪松關 毒龍潛伏金沙井　靈鷲高飛玉几山
月照清池僧榻淨　雲封紺殿佛燈閒
知君共有談禪興　不厭華簮對白綸


溪口蒼烟瞑　山頭落日懸 松關空自掩　寶月獨姢姢


徑曲迷花草　門深掩碧蘿 禪房相待久　悵望竟如何


娑羅樹空王　膜拜時通鼻觀香 共覩靈珠呈異相　敢言慧眼發明光
綉幢輝映千花座　窣堵莊嚴七寶裝
清磬數聲塵土隔　天風吹下晚風凉


冐雨初登舍利臺　梵宮基在亂雲隈 山留玉几為天案　珠金鐘作佛胎
花落空階猿悟去　風翻高樹鶴飛來
祥光五彩看非易　囑付山僧莫浪開


皈依客自舊中吳　白髮其如感慨何 光吐千秋呈舍利　花開五色見娑羅
金沙風靜龍形斂　玉几雲封鶴夢多
何幸支公成妙悟　肯移杯渡一相過


聽法降龍出海　聞經香象渡河 五色華開優鉢　一輪月影莎蘿


草色印明沙界　溪聲響徹潮音 剝落五重衣障　打成一片禪心


木幻軍持不放　蒲團貝葉常親 得見菩提真性　便是如來法身


朶朶黃花般若　竿竿翠竹真如 要識寒山拾得　即為普賢文殊


