漢譯南傳大藏經（元亨寺版）數位版, No. 17 譬喻經(第1卷-第39卷)


金色悉達多，來至市場中，持二水草花，來近人中尊。


於尊佛足前，投獻一朶花，並將另一花，投向空中去。


施花捧獻佛，九十四劫間，惡趣吾不知，施花此果報。


三十二劫昔，一國王大力，其名空中行，出為轉輪王。


四種無礙解……


悉達多佛陀，人中涅槃時，吾為菩提樹，塗漆其欄楯。


彼時塗漆故，九十四劫間，惡趣吾不知，塗漆此果報。


二十四劫昔，有王名美膚，大力具七寶，出為轉輪王。


四種無礙解……


彼帝沙佛之，最上菩提樹，阿達奢達花，布施向佛陀。


捧獻供花故，九十二劫間，惡趣吾不知，供養樹果報。


二十五劫昔，有王名天飲，大力具七寶，出為轉輪王。


四種無礙解……


嘗生為神身，降臨至地上，心清淨己手，布施五燈火。


彼時施燈火，九十四劫間，吾不知惡趣，施燈之果報。


五十五劫昔，大力一統主，其名為徧眼，出為轉輪王。


四種無礙解……


雪山不遠處，有山羅瑪莎，沙門制諸根，棲居其山麓。


吾採比拉莉，布施與沙門，無敵自存者，大雄彼心喜：


更以清淨心，施吾比拉莉，不論再生處，汝將生其果。


吾施比拉莉，九十四劫間，惡趣吾不知，布施之果報。


四種無礙解……


羌達巴格河，爾時吾為鶚，取得大魚來，施與悉達多。


彼時布施魚，九十四劫間，惡趣吾不知，是施魚果報。


四種無礙解……


羌達巴格河，時吾住林中，直行於風路，吾見悉達多。


敬虔致合掌，眺望大牟尼，己心為淨化，禮拜世導師。


吾拜人中長，九十四劫間，惡趣吾不知，是禮拜果報。


四種無礙解……


羌達巴格河，吾為緊那羅，佛光赫奕滿，吾見毘婆尸。


吾喜心清淨，無上歡悅溢，採薩拉拉花，吾獻毘婆尸。


施花供養故，九十一劫間，惡趣吾不知，供佛之果報。


四種無礙解……


雪山正當中，有美觀湖泊，吾為一羅剎，俯首現怖形。


慈愍慈愛深，導師毘婆尸，欲以撼吾心，請來近吾前。


天中天佛陀，大雄信步來，吾由棲居出，禮拜至尊師。


禮敬人中尊，九十一劫間，惡趣吾不知，禮拜此果報。


四種無礙解……


施毘婆尸佛，唯是黃金色，比丘僧團隨，尊師河邊立。


彼處有大川，不見渡河具，吾由河中出，吾渡世導師。


濟渡人中尊，九十一劫間，惡趣吾不知，濟渡此果報。


四種無礙解……

阿伽斯奇、提拉、奢提、阿拉那
比拉莉達與瑪奢達、伽瓦、薩拉拉
羅剎、達拉那，十人共偈三十一。


