漢譯南傳大藏經（元亨寺版）數位版, No. 17 譬喻經(第1卷-第39卷)

娑陀般、康達穆提、質陀、須摩那陀羅
須摩那、伽斯摩利，十人共偈五十九。



綠色波吒釐，由足吸水生，虔敬示合掌，禮拜向彼樹。


虔敬吾合掌，意中施禮敬，內外皆清淨，漏盡正解脫。


世敬毘婆尸，悲智海世尊，吾拜波吒釐，如對正覺尊。


吾拜菩提樹，九十一劫間，惡趣吾不知，禮拜此果報。


四種無礙解……


毘婆尸世尊，自存最上人，弟子等隨後，走進盤頭摩。


波吒花三朶，裝入圍裙中，為洗吾之頭，走往河浴場。


吾見世導師，盤頭摩帝來，佛如水蓮輝，又如祭火燃。


生如尊貴獅，猶似虎壯牛，沙門勝者佛，比丘眾隨從。


善逝吾淨信，滌穢煩惱人，吾手執三花，供養勝佛陀。


供養鮮花故，九十一劫間，惡趣吾不知，供養佛果報。


四種無礙解……


羌達巴迦河，吾為岸邊猿，得見離塵佛，坐於山峽間。


婆羅樹花開，十方皆光輝，三十二隨好，見已心歡喜。


心喜悅高揚，歡喜心跳躍，採優鉢羅花，三朶捧頭上。


將此作供養，普沙彼大仙，深摯敬佛已，指向北方去。


更以清淨心，屈身信步行，岩間吾墮落，壽命至而終。


以行善業故，更依心所願，捨棄前之生，吾往忉利天。


其後三百度，統領神世界，又經五百度，成為轉輪王。


供奉三花故，九十二劫間，惡趣吾不知，供養佛果報。


四種無礙解……


巴多穆塔拉，正覺尊涅槃，諸人皆集聚，運搬佛舍利。


鼓樂響行進，運送佛舍利，心內喜清淨，葉花獻供養。


以供花葉故，從此十萬劫，惡趣吾不知，供養舍利果。


實吾適其時，來至尊佛前，即此得三明，遵行佛之教。


燃盡眾煩惱，除去諸有結，如龍象斷縛，安住成無漏。


四種無礙解……


蘇摩那正覺，世間大導師，內喜心喜淨，供養七葉樹。


既供七葉已，從此十萬劫，惡趣吾不知，供樹之果報。


吾實善其時，來至勝佛前，即此得三明，遵行佛之教。


燃盡眾煩惱，除去諸有結，如龍象斷縛，安住成無漏。


四種無礙解……


既作佛之塚，種種薰香集，吾心喜清淨，供養一握香。


供養佛塚故，從此十萬劫，惡趣吾不知，供佛塚果報。


吾實適其時，來至佛座前，即此得三明，遵行佛之教。


燃盡眾煩惱……


四種無礙解……


稱最上水草，彼佛入涅槃，其塚積成時，吾供娑羅花。


獻供娑花故，從此十萬劫，惡趣吾不知，供塚此養果。


吾實適其時，來至尊佛前，即此得三明，遵行佛之教。


燃盡眾煩惱……


四種無礙解……


彼佛悉達多，吾供施團扇，覆以素馨花，再翳以團扇。


布施團扇故，九十四劫間，惡趣吾不知，施團扇果報。


吾實適其時，來至尊佛前，即此得三明……


燃盡眾煩惱……


四種無礙解……


悉達多佛陀，水浴苦行者，作得馨花環，捧獻立佛前。


吾捧獻花環，從此九四劫，惡趣吾不知，施花環果報。


吾實適其時，來至尊佛前，即此得三明……


燃盡眾煩惱……


四種無礙解……


輝如黃花樹，坐於山峽間，世尊大牟尼，吾見離塵佛。


吾心喜清淨，合掌於頭上，伽斯摩利果，吾施尊勝佛。


布施其果故，三十一劫間，惡趣吾不知，供樹此果報。


吾實適其時……


燃盡眾煩惱……


四種無礙解……

