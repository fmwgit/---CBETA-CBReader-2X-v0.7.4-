漢譯南傳大藏經（元亨寺版）數位版, No. 17 譬喻經(第1卷-第39卷)


悉達多佛陀，二足尊王者，吾施佛壯象，牙強如大鋤。


身諦最上義，至無上寂處，希世所有利，布施佛第一。


彼時行布施，九十四劫間，吾不知惡趣，象施此果報。


七十八劫昔，呼為薩曼他，大力十六人，出為轉輪王。


四種無礙解……


仙人棲森林，長久苦行人，年老積修業，吾施與草履。


世間居上首，人中稱長者，得享諸乘輿，前業此果報。


彼時吾行業，九十一劫間，惡趣吾不知，草履布施果。


七十七劫昔，剎利八人出，大力名善乘，出為轉輪王。


四種無礙解……


毘舍浮佛陀，隨諸比丘眾，清淨數多眾，宣說諸聖諦。


吾達上悲心，亦赴其集會，吾坐於彼處，聆聞佛教法。


聽取其法誡，旋赴神世界，天界三十劫，居住彼都處。


彼時吾得想，三十一劫間，惡趣吾不知，諦想此果報。


二十四劫昔，大力一人王，名謂一雨滴，出為轉輪王。


四種無礙解……


佛之糞掃衣，見其掛樹梢，吾敬虔合掌，拜彼糞掃衣。


彼時得佛想，三十一劫間，惡趣吾不知，供佛此果報。


二十五劫昔，出世一人王，阿彌陀大力，出為轉輪王。


四之無礙解……


如朝日昇輝，如黃金光耀，生立山峽間，如猛虎壯牛。


彼佛之偉大，輝照山峽間，於光線心淨，於天樂一劫。


餘經幾多劫，得遂行善業，吾心得淨化，念佛常不斷。


彼時得佛想，由三萬劫數，吾不知惡趣，佛想此果報。


五十七劫昔，出世一人王，大力名善生，出為轉輪王。


四種無礙解……


綠輝阿說他，善生菩提樹，就佛只一想，既得思慮深。


彼時得佛想，三十一劫間，惡趣吾不知，佛想此果報。


十三劫往昔，有王名財求，大力具七寶，出為轉輪王。


四種無礙解……


日種出帝沙，吾施彼佛扇，為其消暑熱，亦為止火熱。


消除吾貪火，更消除瞋火，痴火亦得消，布施團扇果。


燃盡幾煩惱，除去所有結，等正覺者教，吾保最後身。


彼時行此業，九十二劫間，惡趣吾不知，施佛此果報。


六十三劫昔，有名為大歡，大力具七寶，出為轉輪王。


四種無礙解……。


往昔為和尚，吾持施捨衣，聖書吾步習，己達章區分。


最上象帝沙，健壯如牡牛，彼受尊供物，吾見離垢佛。


吾展施捨衣，至人信步來，大雄似日昇，世上人中長。


亦似彼明月，無污照世界，更以清淨心，吾禮尊師足。


吾施捨彼衣，九十四劫間，惡趣吾不知，施衣此果報。


三十七劫昔，出世一人王，名謂善歡喜，大力轉輪王。


四種無礙解……


端坐華宮殿，少女群相隨，忽見病沙門，引導至吾家。


彼為天中天，吾侍彼大雄，大仙悉達多，吾施彼酥油。


顏面諸根淨，見佛靜來車，吾禮尊師足，酥油灌其鉢。


見佛吾心淨，彼得神足通，大雄騰空去，行空如鵞王。


彼時吾布施，九十四劫間，惡趣吾不知，布施酥油果。


十七劫往昔，其名謂輝天，大力具七寶，出為轉輪王。


四種無礙解……


毘耶達西佛，吾清經行處，以蘆覆其頂，以障風熱物。


以為避犯惡，唯善得具足，為捨眾煩惱，心勤尊師教。


十一劫往昔，名高謂火天，大力具七寶，出為轉輪王。


四種無礙解……

哈提達與巴那第、薩奢、耶伽薩尼、
蘭西、薩提陀、達拉萬塔、阿康達薩尼、
薩毘、巴巴尼瓦利、十人共偈五十四。


