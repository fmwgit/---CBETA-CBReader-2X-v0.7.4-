漢譯南傳大藏經（元亨寺版）數位版, No. 17 譬喻經(第40卷-第59卷)

華鬘施者、遺骨供，砂塔建立、度法者，
喜法者與施假屋，偈數二百一十九。



帝須佛世尊，最勝自存者，捨置糞掃衣，勝者入精舍。


備矢携水筒，刀割先彎曲，我採入森林，〔以欲為狩獵〕。


彼時行嶮路，上懸糞掃衣，即場我棄弓，合掌於頭上。


信心我歡喜，我生廣大悅，心念最勝覺，禮拜糞掃衣，我不知惡趣，禮拜之果報。


燒盡諸煩惱…………


實我善來哉…………


四種無礙解，我得八解脫…………


持誦讀真言，通曉三吠陀，語彙法式通，明相與傳說。


諸多弟子來，彼時如河流，真言教彼等，晝夜勤習練


爾時悉達多，等覺者出世，能滅諸冥闇，散發大智光。


我或某弟子，語他諸弟子，彼等聞此義，即是告我言：


佛為一切智，世間之導師，諸人皆從彼，我等無利得。


佛為具眼者，有大名稱者，諸佛無因生，見此世導師。


身著樹皮衣，水瓶鹿皮持，我由庵室出，我告諸弟子：


難得世導師，猶如優曇華，猶如月中兔，亦如烏之乳。


有出佛世難，得人身亦難，有聞此兩者，聞法亦極難。


聞佛已出世，〔盲人〕之得眼，不再得後有，皆往正覺前。


爾時持水瓶，身著鹿皮衣，結髻並荷擔，彼等出山麓。


前方視七尺，尋索最上義，無畏如幼龍，無畏如師子。


語少無戲言，靜住諸善賢，續行索落穗，彼等詣佛前。


餘一由旬半，中途我臥病，心念最勝者，彼處我命終。


九十四劫昔，彼時為想念，惡趣我不知，想佛之果報。


燒盡諸煩惱…………


實我善來哉…………


四種無礙解，我得八解脫…………


使用數多象，入於大蓮池，爾時於其處，為食取蓮根。


巴多穆塔拉，呼為佛世尊，時著赤褐衣，佛於空中行。


欲脫糞掃衣，爾時我聞音，仰目上觀察，我見世導師。


我立於其處，請世之導師，蓮根流乳蜜，熟酥由根出，具眼者佛陀，哀愍我受取。


依是悲愍者，大師大名者，受取我之食，愍我具眼者。


等覺者受取，為我隨喜語，汝將有幸福，汝得善趣惠，依食此蓮根，汝得廣大福。


最上蓮華佛，等覺為斯言，等覺者受食，勝者凌空去。


由是持蓮根，我歸庵室去，蓮根懸樹上，追想我之施。


大風起燒林，雷轟響虛空。


爾時由落雷，擊於我頭上，我坐於其處，立即我死亡。


福業相應故，我生兜率天，我體昇天界，享受天界樂。


八萬六千女，頭面飾莊嚴，朝夕圍侍我，蓮根之果報。


爾時來人生，我為幸福者，受用無缺乏，蓮根之果報。


如彼天中天，哀愍我之故，一切諸漏盡，今我無後有。


十萬劫之昔，彼時施蓮根，我不知惡趣，蓮根之果報。


燒盡諸煩惱…………


實我善來哉…………


四種無礙解，我得八解脫…………


我於雪山南，建造美庵室，尋索最上義，彼時住山麓。


施食得不得，滿足根果實，我不與人交，獨行我為住。


時名善慧佛，世出等覺者，拔濟數多人，說明四諦道。


等覺我不聞，無誰來教我，獨自過八年，得聞世導師。


棄去護摩木，清掃我庵室，我手持筐籃，由於山麓出。


無論村與市，只為一夜住，漸次我來近，羌達瓦底城。


世尊善慧佛，世間之導師，拔濟諸眾生，為說不死道。


遙越諸人集，禮拜勝者教，鹿皮一肩袒，稱讚世導師。


大師具幢相，有情供養柱，所趣安住島，兩足最上者。


卿為巧說示，勇者度人人，世間濟度者，以上無如卿。


實以草之端，得量最上海，雖一切知者，卿智不得量。


計量諸大地，得置圖盤上，然量卿之智，智慧實無量。


測量諸虛空，淨指皆得量，測量卿之戒，卿戒不能量。


又如大海水，虛空及大地，此等皆得量，卿法不得量。


以上之六偈，稱讚一切知，伸手我合掌，默然為止住。


廣慧善慧者，人人稱善慧，比丘眾中坐，為說此等偈。


汝以淨信心，稱讚我智者，讚智我稱讚，我說汝聽聞。


七十七劫間，享樂於天界，千度為天主，治理天之國。


輪王數百度，〔統理人世間〕，領地之廣大，算數所不及。


為天或為人，諸多福業具，意思無不適，應得諸慧利。


三萬劫之後，出生甘蔗族，稱名為瞿曇，大師在於世。


爾時彼出家，為無所有者，生年方七歲，達阿羅漢位。


自有記憶來，我得佛之教，今得至此處，不知不悅思。


輪迴一切有，我常享祥福，受用我無釋，讚佛之果報。


消滅三種火，我已全斷有，一切諸漏盡，今已無後有。


三萬劫之昔，我為讚佛智，惡趣我不知，讚佛之果報。


燒盡諸煩惱…………


實我善來哉…………


四種無礙解，我得八解脫…………


捨棄五種欲，可愛與悅意，更捨八億財，出家為無家。


依此出家身，得避諸惡業，捨棄諸惡語，我住河之堤。


向我獨住處，最勝覺者來，我不知是佛，對彼施歡待。


歡待我問彼，汝居天界耶。或為犍達婆，帝釋破城者。


梵天來此處，旭照一切方，或居人間世，汝為誰之子。


尊足千輻輪，卿究為何人，抑為何人子，我等如何知。姓名請宣告，我等除疑惑。


我既非天界，亦非犍達婆，非帝釋破城，我無梵天性，我於此等中，仍為最上者。


超彼等境界，斷愛欲繫縛，諸煩惱燒盡，達最上菩提。


我聞彼之言，我作如是言，一切智者佛，卿坐大牟尼，我向卿供養，卿使我苦終。


我敷鹿皮衣，我施與大師，世尊如師子，坐於山岩窟。


我速登山上，我採菴婆果，沙羅樹美花，高價之旃檀。


速疾全捧至，我詣導師前，施佛諸果實，供養沙羅花。


旃檀塗佛身，信心我歡喜，心喜廣大悅，禮拜佛大師。


鹿皮衣上坐，善慧世導師，爾時使我喜，稱讚我之業。


汝施此果實，施香與華鬘，二千五百劫，享樂生天界，意思無不滿，當成自在者。


二千六百劫，應生於人界，四邊領有者，大力轉輪王。


城名毘婆羅，毗首羯摩造，全部為黃金，種種寶石鏤。


依此諸方法，順序轉輪迴，生天或人中，何處皆幸福，逮至最後有，生為婆羅門。


出家為非家，不依占相生，徧知一切漏，無漏趣涅槃。


善慧等覺者，世間之導師，於我觀察中，彼佛騰空去。


我由兜率沒，生於母胎中，受用無不足，我住於胎中。


我於母胎中，飲食受用物，依我所欲望，如願我出生。


生年五歲時，出家為非家，我於剃髮間，即得阿羅漢。


追尋我宿業，不見於下界，三萬劫之昔，宿業我追憶。


人中之良馬，人中最上者，我向卿南無，我達不動道。


三萬劫之昔，彼佛我供養，惡趣我不知，供佛之果報。


燒盡諸煩惱…………


實我善來哉…………


四種無礙解，我得八解脫…………


悉達多世尊，將於涅槃時，我集諸親族，供養佛遺骨。


九十四劫昔，佛骨我供養，我不知惡趣，供養之果報。


燒盡諸煩惱…………


實我善來哉…………


四種無礙解，我得八解脫…………


我名戴瓦拉，雪山苦行者，其處非人造，我有經行處。


爾時我結髻，荷擔持水瓶，為索最上義，我由山麓出。


弟子隨侍我，八萬四千眾，各各勵自業，彼時住山麓。


我由庵室出，我作沙支提，採集種種花，供養彼支提。


其處起信心，我入庵室中，諸弟子來集，問我建塔義。


天拜作砂塔，我等亦欲知，我等問卿義，尊師請宣示。


真言句中說，大名具眼者，實彼最勝覺，南無我歸依。


大勇一切智，世間諸導師，究為如何人，如何之容姿，以持如何戒，有何大名稱。


四十人之佛，再生婆羅門，三十二相具，睫毛似牛王。


諸佛步行時，唯見前七尺，彼等膝不鳴，不聞關節音。


善逝步行時，最先舉右足，〔如此行路法〕，諸佛之法性。


諸佛如獅子，獸王無恐怖，諸佛不自讚，亦不輕生物。


脫離慢輕侮，平等對生類，佛非自讚者，諸佛之法性。


諸等覺者出，彼等現光明，盡此全大地，六種皆震動。


諸佛見地獄，地獄盡消失，大雲降大雨，諸佛之法性。


彼等大龍象，無比大名聲，如來之容姿，無量無物超。


一切諸弟子，隨喜聞我語，各各能盡力，與我同樣行。


自索福業者，皆能信我語，心意懷佛性，供養此砂塔。


大名聲天子，時由兜率沒，生於母胎中，大地萬震動。


我立經行處，庵室之附近，所有弟子等，尋集來我處。


大地牡牛吠，獸王作吼歌，鰐魚鳴叫聲，將有如何果。


凡有砂塔處，我均為稱讚，等覺者世尊，今往於母胎。


彼等作法話，稱讚大牟尼，我使諸弟子，供養寢椅子。


嗚呼我力盡，我患激劇病，心念最勝者，彼處我死去。


弟子等來集，爾時作葬堆，取我置葬堆，〔一齊為〕供養。


弟子等合掌，圍繞火葬堆，憂心如箭穿，集者皆號泣。


彼等悲泣時，我往葬堆行，我為汝等師，善慧者勿悲！


日夜勿倦怠，汝等當精進，汝等勿放逸，剎那亦當修。


我教弟子等，爾後往天界，十八劫之間，我享天界樂。


五百度之間，我為轉輪王，更又數百度，治理天之國。


我於其他劫，輪迴諸雜趣，我不知惡趣，砂塔之果報。


月滿月之夜，諸多樹開花，我亦列仙宗，諸樹之花放。


精進如馱牛，瑜伽導安穩，龍象斷繫縛，我住於無漏。


千萬劫之昔，我稱讚彼佛，惡趣我不知，稱讚之果報。


燒盡諸煩惱…………


實我善來哉…………


四種無礙解，我得八解脫…………


阿塔達西佛，世尊自存者！世間之導師，奇那達河來。


水中境涯龜，我由水中出，我欲奉渡佛，我近導師前：


阿塔達西佛，世尊大牟尼，乘我我渡卿，卿能終我苦。


有大名聲者，彼知我之志，世間之導師，乘我之背立。


自我有記憶，得分別以來，我於佛足底，心中無限喜。


阿塔達西佛，大名等覺者，渡望彼岸立，以唱此等偈：


汝心為轉向，我渡疑惑流，為渡我之故，龜王具此福。


依此渡佛事，依此慈心力，千八百劫間，應得天界樂。


由天歸此世，因於捉白根，應於一坐蓆，渡脫疑惑流。


良田蒔少種，驟雨正降時，禾苗皆生長，農夫皆喜悅。


佛為真福田，如等覺者示，驟雨正與時，使我等愉悅。


精勤不惜身，無依得寂靜，徧知一切漏，我為無漏者。


千八百劫昔，彼時作是業，惡趣我不知，渡河之果報。


燒盡諸煩惱…………


實我善來哉…………


四種無礙解，我得八解脫…………


燃燈最勝者，記別善慧時，無量劫之後，此者當成佛。


此者之生母，彼名為摩耶，父名為淨飯，此者名瞿曇。


精勤作難行，阿說他之根，應為等覺者，彼有大名聲。


舍利弗目連，為第一弟子，有名阿難者，侍此最勝者。


差摩優鉢羅，第一弟子尼，質多阿羅瓦，第一優婆塞。


庫鳩多羅女，難陀摩達女，第一優婆夷，樹稱阿說他。


聞此大仙語，世間無等倫，人天皆歡喜，合掌齊歸命。


彼時為學童，我名為美伽，善慧大牟尼，最勝聞記別。


善慧有悲願，我與彼親交，勇者已出家，我亦習出家。


波羅提木叉，五根守規律，正念生活清，行教為勇者。


我為如是住，惡友唆非行，使我離善道，喪失諸善行。


我為思辨捕，遠離佛教義，我與彼惡友，殺母逆關係。


我作無間業，不斷起惡心，殺母墮深坑，極慘無間獄。


我往墮處行，久受輪迴苦，不見最勝子，善慧大勇者。


此劫生海中，提麑眠羅魚，我見海中船，接近為得食。


商人見我恐，隨念最勝者，彼等大聲念，我聞瞿曇名。


我依宿世想，憶念而死去，生為婆羅門，舍衛高貴家。


我名為法喜，生為人厭惡，生為七歲時，得見世間光。


祇園精舍往，出家為非家，晝夜共三度，親近最勝佛。


我每見佛時，牟尼向我語，法喜我弟子，由佛知宿業。


宿世非淨緣，今見百福相，今日得善觀，見卿無喻身。


久久我滅闇，守護清淨法，輪迴之流涸，我得淨智眼。


久遠過去時，會卿今不滅，今日得再會，作業不滅故。


燒盡諸煩惱…………


實我善來哉…………


四種無礙解，我得八解脫…………


沙羅樹之林，我造一庵室，上覆沙羅花，我住於山麓。


毘耶達西佛，最勝自存者，彼欲離眾住，來至沙羅林。


我由庵室出，我往山麓行，採根與果實，徘徊於林中。


大名等覺者，毘達西其處，端坐在入定，徧照大林中。


我用四根柱，為佛作假屋，沙羅樹之華，為遮日之蔭。


我於七日間，覆日沙羅華，其處起信心，禮拜最勝者。


佛由三昧出，見前唯七尺。


大師之弟子，彼名瓦魯那，十萬自在者，來至導師前。


毘耶達西佛，人中之牛王，比丘僧中坐，佛顏現微笑。


阿那律陀僧，大師之侍者，衣為一肩袒，彼問大牟尼。


大師之微笑，究竟何業因，大師現微笑，取問其理由。


為我七日間，奉獻花假屋，念彼學童業，我故現微笑。


我見福業熟，不見足場所，天界或人中，業果不充分。


具彼福業者，將使住天界，至彼之天眾，應覆沙羅華。


彼處天界中，歌舞及音樂，彼時應享樂，寂靜具福業。


至彼之天眾，身應有香薰，天樹沙羅花，彼時如雨降。


由彼天界沒，應來人間界，此世一切時，沙羅樹華複。


此世歌與舞，鳴打正音樂，常圍繞其身，供佛之果報。


太陽初昇時，降雨沙羅華，降落一切時，福業相應故。


千八百劫後，大師在世間，出生甘蔗族，彼名為瞿曇


於彼佛法中，為法後繼子，徧知一切漏，涅槃無漏者。


明解諸法時，沙羅樹華覆，葬堆燒燃時，覆以沙羅樹。


毘耶達西佛，稱讚其果報，滿足以法雨，為眾說是法。


三十劫之間，諸天治天國，六十四度間，我為轉輪王。


由天還此世，我得廣大樂，沙羅樹華覆，施屋之果報。


此我最後身，以轉最後有，沙羅樹華覆，住於一切時。


釋迦最勝子，我使牟尼喜，捨棄諸勝敗，我達不動位。


千八百劫昔，我為供養佛，我不知惡趣，供佛之果報。


燒盡諸煩惱…………


實我善來哉…………


四種無礙解，我得八解脫…………

