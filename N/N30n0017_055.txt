漢譯南傳大藏經（元亨寺版）數位版, No. 17 譬喻經(第40卷-第59卷)


巴多穆塔拉，勝者具眼者，十萬劫之昔，出世為導師。


我於有鵞城，時為長者子，家有大財產，徘徊往僧園。


世間光導師，彼時說妙法，音聲最美妙，稱讚彼弟子。


我聞其法喜，敬事世大仙，頂禮大師足，願求其地位。


於時僧伽中，佛為我記別，汝於未來世，當得其希望。


十萬劫之後，出生甘蔗族，有名瞿曇者，大師在世間。


於彼佛法中，得為後繼子，其名為拔提，大師之弟子。


思願善作業，捨身往帝釋。


九十二劫昔，弗沙導師出，難近難戰勝，最上之勝者。


梵行皆具足，端正有光輝，利益諸眾生，繫縛得解脫


我為斑鴉鷗，居佛歡喜園，距佛香房近，菴婆樹中住。


應施者行乞，奉見最勝者，由此起信心，我囀奇妙音。


時我往王苑，菴婆金色皮，熟果取一串，來近等覺前。


時大悲愍者，彼知我心意，受取侍者鉢，導師出承接。


爾時我心喜，菴婆施牟尼，果串入鉢中，微妙翼合掌。


為欲供養佛，為囀美妙音，連囀實難忘，然後我眠寢。


爾時我心喜，樂欲親近佛，中途遇老鷹，惡心襲殺我。


我由彼處沒，往生兜率天，享受諸大樂，依業生人間。


生於賢劫中，婆羅門之裔，迦葉有名聲，論中為最勝。


彼為輝其教，制服惡外道，化導應化導，師弟俱涅槃。


世之最勝者，彼於涅槃時，淨信行供養，以造大師塔。


七寶莊嚴塔，高有七由旬，此為大師造，彼等如是宣。


迦尸王訖里，我為其將軍，廟塔大無限，言此為限制。


彼時依我言，高達一由旬，嚴飾種種寶，為佛造塔廟。


思願善作業，捨身往帝釋。


今為最後有，我於舍衛城，長者之家生，富榮有大財。


城門見善逝，驚喜為奉侍，出家我不久，逮達羅漢位。


廟塔制限故，依業受輕侮，〔轉世今為人〕，生為矮軀者。


我以微妙音，供養第七仙，我以美妙聲，比丘中第一。


依佛之與果，我隨佛之德，成就沙門果，住為無漏者。


燒盡諸煩惱…………


實我善來哉…………


四種無礙解，我得八解脫…………


巴多穆塔拉，是名為勝者，諸法具眼者，十萬劫昔出。


顎寬如師子，梵音鵞鼓鳴，行步如龍象，光輝勝日月。


大慧大勇者，為大禪思者，慈愍利益者，世主消黑闇。


三界最上者，化導應化導，知眾生意樂，牟尼說妙法。


樂禪禪思者，勇猛且寂靜，眾中無濁人，勝者喜稱讚。


時我於有鵞，通曉三吠陀，聞法我心喜，願求其地位。


勝者化導者，僧伽中記別：喜汝婆羅門，應得其地位。


十萬劫之後，出生甘蔗族，有名瞿曇者，大師在世間。


汝於彼法中，得為後繼子，是名離伐多，大師之弟子。


思願善作業，捨身往帝釋。


今至最後生，我於拘利城，剎利家族生，榮富有大財。


迦維羅衛城，善逝說法時，對佛起淨信，出家為非家。


妄想非妄想，於我多有疑，佛說最上法，疑惑我全除。


由此度輪迴，其時樂禪定，佛見如是言：


此世或彼世，自學或他學，熱心行梵行，修禪斷疑惑。


十萬劫之昔，彼時所作業，今生我現果，急流善解脫。


牟尼達世邊，見我喜禪定，修禪比丘中，置我為第一。


燒盡諸煩惱…………


實我善來哉…………


四種無礙解，我得八解脫…………


巴多穆塔拉，是名為勝者，諸法具眼者，十萬劫昔出。


彼之戒無數，其定如金剛，勝智亦無數，解脫不可喻。


人天龍梵天，沙門婆羅門，集會充滿中，導師說妙法。


彼為無畏者，有福大利得，弟子持光輝，眾中置第一。


我於有鵞城，身為剎利種，我聞勝者語，弟子多有德。


我請佛弟子，招待七日間，我為施大施，願求其地位。


平伏佛足下，人牛王見我，勇者妙音言：


欲聞勝者語，與會人勢眾，天或犍闥婆，梵天大神力。


沙門婆羅門，敬禮齊合掌。人中之良馬，歸命最上人！


剎利施大施，七日之以上，欲聞彼果報，請為我記別。


於是世尊言：我說汝諦聽，善持佛僧伽。


施施有利益，汝等不可疑，願求大富豪，最上之地位。


善見之比丘，有廣大利得，我亦願爾得，期待於來世。


十萬刼之後，出生甘蔗族，有名瞿曇者，大師在世間。


汝於彼法中，得為後繼子，名為尸婆羅，大師之弟子。


思願善作業，捨身往帝釋。


九十一刼後，毘婆尸佛出，世間之導師，妙眼觀一切。


於槃頭婆提，某家相投契，受彼之懇望，勉勵為工作。


信者某團體，敬仰毘婆尸，為造大庵室，四方皆徧知。


庵室完成時，正當施大施，徧索新酪蜜，增添於堅食。


我持新酪蜜，前往傭主家，會見索食者，見我有酪蜜。


千金不可得，百金為交易，如是我思惟，唯此不成事。


此等索食者，皆恭敬如來，導師與僧伽，我亦應敬事。


思願善作業，捨身往帝釋。


復生婆羅捺，為王有名聲，為使抗敵軍，我為造門摒。


諸多苦行者，監禁一日間，依其業異熟，我往惡地獄。


今達最後有，生於拘利城，須婆瓦薩母，父名瑪哈利。


剎利非福業，以造門摒故，七年住母胎，而為倍辛苦。


我於七日間，始由母胎出，出生有大苦，我母同意受。


受佛之哀愍，幸福生活出，離家之即日，出家為非家。


和尚舍利弗，目連大神力，為我剃髮間，大慧者教我。


我於斷髮間，逮得羅漢位，天龍與人眾，與我以四緣。


巴多穆塔拉，毘婆尸佛陀，我喜化導者，四緣特供養。


其業為殊勝，不論於林中，村水高臺處，得廣大利得。


世間化導者，欲見離伐多，三萬比丘共，前來彼之所。


天齎我四緣，施與大慧者，導師與僧伽，世間大勇者。


我為奉侍佛，佛見離伐多，後往祗園行，置我為第一。


我為奉侍佛，佛見離伐多，後往祗園行，置我為第一。


我諸弟子中，首推尸婆羅，利得者第一當眾稱讚我。


燒盡諸煩惱…………


實我善來哉…………


四種無礙解，我得八解脫…………


巴多穆塔拉，諸法具眼者，世間之導師，十萬劫昔出。


恰如海之波，又如空之星，彼所說經典，阿羅漢思索。


人天修羅龍，沙門婆羅門，滿世之中央，而是最上人。


光明照世間，彼達世間邊，勝者語所化，蓮華令開覺。


最上人之法，成就四無畏，怖畏畏懼斷，無畏得安穩。


牡王勝地位，認識全佛地，世間最上者，非何煽動者。


無恐師子吼，如是天與人，乃至婆羅門，無有反對者。


常說最勝法，濟度人與天，眾中無畏者，法輪轉不斷。


具有無礙解，名聲評判善，有德上弟子，稱讚置第一。


時我於有鵞，婆羅門美名，知曉三吠陀，調語雄辯者。


詣大勇者前，聞彼之法語，我喜弟子德，法味得妙喜。


善逝世間喜，僧伽共招請，七日施飲食，各使著外衣。


得佛之容許，頭面禮佛足，合掌住一面，喜讚最勝者。


調理言語者，歸命最上人，世間第一者，歸命無畏者。


粉碎惡魔者，歸命調理者，寂靜樂施者，歸依處作者。


孤獨者所依，畏懼者無畏，地上者信賴，歸依者依處。


依如是等語，稱讚等覺者，述佛之大德，得比丘之趣。


無邊辯才者，世尊向我言：親手七日間，供養佛弟子。


心喜起淨信，稱讚我之德，論勇之比丘，彼願求其位。


彼於未來世，應得其希望，人天之祥福，隨受不少享。


十萬劫之後，出生甘蔗族，有名瞿曇者，大師在世間。


於彼之法中，得為後繼子，汝名婆耆舍，大師之弟子。


聞此我歡喜，彼時起慈心，終生持勝者，四緣施如來。


思願善作業，捨身往兜率。


諸家徧歷者，今達最後有，我為最後生，生年七歲時


知通諸吠陀，論學無畏者，音聲談美妙，粉碎諸他論。


生於鵬伽國，名為婆耆舍，語之主宰者，我為世間知。


年齡達分別，壯年初期時，美麗王舍城，得見舍利弗。


持鉢律儀正，徘徊欲得食，眼靜言有度，前唯見七尺。


見彼我心驚，歡喜且適意，如集牙皂花，我述美偈句。


爾時彼賢者，勇者為我語，離貪為最優，最上之利益。


種種之辯才，由彼如是喜，頭面頂禮足，請許我出家。


我隨最勝覺，大慧攜我行，論最勝者言：婆耆舍！汝名符事實，


死之頭蓋骨，棄林二十年，依汝之咒明，知趣能為語。


我諾承其命，以示三頭骨，爾時如是語，生天或地獄。


爾時導師示，辟支佛頭骨，我不能為語，捨持咒之修，我即請出家。


我於出家後，此處彼處行，稱讚奉善逝，比丘困詩心。


爾後化導者，為我觀行言：汝為思辨者，即席浮此偈。


我非詩心人，即席我浮出。然則婆耆舍，即今稱讚我。


彼時我以偈，稱讚第七仙，勝者心滿足，置我為第一。


我依辯才心，他人為輕侮，可愛自慨嘆，逮得羅漢位。


辯才中第一，比丘婆耆舍，他人無可比，當如是銘記！


十萬劫之昔，彼時我作業，今生我現果，急流善解脫。


燒盡諸煩惱…………


實我善來哉…………


四種無礙解，我得八解脫…………


巴多穆塔拉，勝者具眼者，世間之導師，十萬劫昔出。


為眾生利益，為安樂與義，論中最勝者，人中良馬行。


光輝有大名，世人與稱讚，勝者受供養，普為諸方知。


彼已度猶豫，超越諸疑惑，意志皆成滿，逮得最上覺。


人中最上者，使生生之道，說所未說者，使生未生者。


知道與解道，說道人牛王，道之善導師，御者中最上。


時大悲愍者，導師說妙法，拔濟諸有情，使脫愚癡道。


教誡比丘尼，最勝之弟子，牟尼為稱讚，眾中置第一。


聞喜請如來，願求最上位。


爾時主大仙，心喜對我言：幸福汝長壽，未來得希望。


十萬劫之後，出生甘蔗族，有名瞿曇者，大師在世間。


汝於其法中，得法後繼子，汝名難陀迦，大師之弟子。


思願善作業，捨身往帝釋。


今為最後生，最上舍衛城，長者之家生，富榮有大財。


城門見善逝，心驚且歡喜，佛受祗園時，出家為非家。


出家後不久，逮得羅漢位，一切見者教，使我超輪迴。


我向比丘等，法話作質問，以我所教者，皆得成無漏。


得度比丘尼，五百數不欠，教誡比丘尼，置我為第一。


十萬劫之昔，彼時我作業，今生果出現，急流善解脫。


燒盡諸煩惱…………


實我善來哉…………


四種無礙解，我得八解脫…………


巴多穆塔拉，諸法具眼者，世間之導師，十萬劫昔出。


世尊最勝者，了知德非德，知恩感恩者，徒涉地勸行。


彼依一切智，計量慈意樂，無邊積德者，彼說最勝法。


勇者常憶念，無限諸人人，有關四諦理，彼說微妙法。


法善初中後，十萬法現觀。


時地鳴雷轟，天修羅喝彩。


大悲者大師，說示正法者，拔濟沉沒者，敬請大勝者。


家族使信樂，人天梵感動，比丘佛弟子，稱讚為第一。


我於有鵞城，大臣家出生，可愛並美麗，家境財穀豐。


我詣漢薩園，恭敬禮如來，得聞微妙法，如是敬事佛。


平伏佛足下，我為如是言：佛於比丘中，稱讚第一者，我於勝者教，亦欲成斯者。


時大悲愍者，為我灌甘露：子勵得希望，事勝有果報。


十萬劫之後，出生甘蔗族，有名瞿曇者，大師在世間。


汝於彼法中，得為後繼子，名為優陀夷，大師之弟子。


聞此我歡喜，終生起慈心，我向化導者，奉仕以四緣。


思願業異熟，捨身往帝釋。


今至最後有，迦維羅衛城，淨飯王大臣，之家我出生。


瞿曇人牛王，利樂諸眾生，藍毘尼園林，於彼降生時。


同日我出生，與彼同養育，親愛友同情，信賴政治才。


年齡二十九，離家彼出家，傾注六年間，成佛化導者。


征伏魔軍勢，彼已捨諸漏，倉天度有海，彼為三界佛。


仙人之墮處，呼為鹿野苑，化導五比丘，世尊諸處行。


應化者已化，含括天世界，勝者住〔原野〕，曼伽羅山趣。


大地守護者，淨飯王遣我，奉見十力尊，出家成羅漢。


爾時請大仙，迦維羅衛還，我為嚮導者，家族皆信樂。


勝者嘉我德，人牛王言我，家族使信樂，弟子中第一。


燒盡諸煩惱…………


實我善來哉…………


四種無礙解，我得八解脫…………


巴多穆塔拉，於法具眼者，勝者世導師，十萬劫昔出。


任何人歸依，任何人受戒，最上十善業，如來均使入。


勇者授三明，同樣八等至，最上沙門果，任人皆得與。


眾生修六通，最上人使成，四種無礙解，彼尊皆授與。


見覺人路距，無數之由旬，剎那之往詣，請御者化導。


我於有鵞城，婆羅門之子，究盡諸吠陀，公認文法家。


巧於言語學，語彙無所畏，語句通法式，熟知韻律學。


我於散步中，往詣漢薩園，見奉大眾徒，論中最勝者。


我持反對思，接近離塵法，聞彼無垢語，我心甚歡喜。


隱覆煩重說，義有說無義，牟尼不見出，由是我出家。


出家後不久，何處亦無畏，於微妙佛語，眾認我教師。


我善為文句，爾時綴四偈，日日佛稱讚，三界第一人。


牟尼大勇者，輪迴離染著，懇愍眾生故，佛不入涅槃。


凡夫為眾生，卿不受煩惱，正知具正念，故卿不思議。


一切我自作，微力之煩惱，智火燒不盡，此事未曾有。


一切世間師，同樣師世間，同樣世間人，追隨彼闍梨。


如是等之偈，稱讚說法者，終生敬事佛，死往生天界。


十萬劫之昔，我為稱讚佛，惡趣我不知，讚佛之果報。


天界大王位，廣大之領域，地上轉輪王，屢屢我享得。


為天或為人，天人生二有，他趣我不知，讚佛之果報。


剎利婆羅門，生於此二族，賤族我不知，讚佛之果報。


今至最後有，山谷最上城，頻婆娑羅子，名為阿婆那。


因從惡友故，而迷於尼乾，若提子所遣，詣佛最勝者。


我尋最妙問，聞最上說明，我出家不久，逮得羅漢位。


稱讚最勝者，我常被稱讚，身語妙香薰，〔意念〕具喜樂。


速喜有疾慧，我為大慧者，種種之辯才，此其業之故。


巴多穆塔拉，無等自存者，信心我稱讚，我得善果報，十萬劫之間，不墮惡趣地。


燒盡諸煩惱…………


實我善來哉…………


四種無礙解，我得八解脫…………


於此賢劫中，婆羅門之裔，迦葉大名聲，論中最勝者。


時我與旃檀，於教而出家，以至生命終，教中成滿法。


由此而死去，生往兜率天，彼處天歌舞，及享天音樂。


色等之十支，勝過餘諸天，壽命住有限，享受大安樂。


我由彼處沒，旃檀生忉利，迦維羅衛城，我為釋族子。


優陀夷長老，招請佛世尊，導師行哀愍，前來羅衛城。


高慢釋迦族，不知佛之德，誇生不謹慎，等覺不歸敬。


佛知彼等思，勝者步虛空，降注如雲雨，光明如火輝。


色身無比類，現而忽再滅，一身化多身，再合為一身。


照破諸黑闇，種種現神變，牟尼顯神通，化導諸親族。


爾時遍四洲，天降大雲雨，尾施縛多羅，本生經中說。


爾時諸帝利，生來憍慢落，歸依於世尊，淨飯王言說：


予禮卿之足，此為第三次，首次汝誕生，大地為震動，二次閻浮樹，不捨卿之影。


見佛之威力，爾時我心驚，出家住其處，供養我之母。


栴檀天子友，來至我之所，其時一夜賢，廣略理趣問。


我為彼催促，往詣導師前，一夜賢者聞，林主我感動。


一人往林中，我向我母問，母思我柔順，彼等拒我言。


推退諸樹草，必中有亂草，婆塔奇拉草，嗢尸羅之草，巴巴胸推退，遠離我修行。


爾時入林中，我念世尊及，一夜賢者教，逮得羅漢位。


我為追過去，不願見未來，過去已捨去，未來尚未得。


而凡現在法，在處在處觀，我心不動搖，專注於修習。


今日作所作，誰知明日死，死神有大軍，我等不可爭。


如是熱心住，盡夜無懈怠，與一夜賢者，寂靜牟尼言。


燒盡諸煩惱…………


實我善來哉…………


四種無礙解，我得八解脫…………


於此賢劫中，婆羅門之裔，迦葉大名聲，論中最勝者。


從彼佛之教，彼時我出家，終生行梵行，由此以至沒。


思願善作業，捨身往帝釋。


由此我沒後，林中為斑鳩，具德一比丘，常住樂禪定。


慈心悲愍者，口邊常現喜，無貪大勇者，熟知四無量。


所思無障蓋，利益諸眾生，善逝之弟子，我以信賴彼。


我近其座下，其時彼〔勝者〕，隨時施利益，或時為說法。


廣大之愛情，侍為勝者子，沒後往天界，如旅還故鄉。


我由天界沒，福業生人中，屢屢我捨家，出家為非家。


沙門苦行者，普行婆羅門，我生數百度，皆住於林中。


而今最後有，迦維羅衛城，瓦察婆羅門，入彼妻胎中。


我母妊娠中，有求於生後，出產之期近，決定住林中。


由是我母親，生我於林中，由於母胎出，受以我袈裟。


悉達多王子，釋迦族之幢，得彼親信賴，好意而成友。


眾中優秀者，我與同出家，廣大名聲捨，出家趣雪山。


修行住林中，迦葉頭陀行，彼聞勝者生，往詣人御者。


彼為我說明，諸法一切義，由此我出家，再行往林中。


我住不放逸，證見得六通，受善友哀愍，我今得善利。


燒盡諸煩惱…………


實我善來哉…………


四種無礙解，我得八解脫…………


於此賢劫中，婆羅門之裔，彼名為迦葉，論中最勝者。


八十隨形好，三十二相具，一尋光明圍，而放炎光輝。


發光如日月，如是而鼓舞，一切功德藏，沉靜如雲海。


戒行如大地，三昧如雪山，智慧如虛空，無著如風行。


婆羅捺之城，長者財穀豐，蓄積種種寶，我於豪家生。


佛有大眷屬，我詣佛之前，聽聞有魅力，甘露之妙法。


三十二相具，如月妙天體，更有隨形好，花放如娑羅。


光輝炎照圍，耀輝如金山，一尋光明繞，百光如太陽。


最勝之勝者，金口如美山，心中滿慈悲，其德深如海。


稱譽流世間，如須彌高山，勇者擴名聲，牟尼如虛空。


導師一切處，無著猶如風，第七之牟尼，如地住生物。


牟尼如蓮花，不為世染污，光輝如火聚，燒盡惡論藪。


一切處如藥，消除煩惱毒，又如芳香巖，飾以諸德香。


勇者德如山，諸寶藏滄海，信度之良駿，取除煩惱垢。


勝者如戰士，粉碎魔軍勢，彼如轉輪王，菩提分自在。


如大能力者，瞋病治癒者，最勝外科醫，癰病即散者。


時彼世間光，人天所恭敬，勝者說妙法，人中之太陽。


勝者如是教，施施為富豪，依戒達善逝，修習至涅槃。


此有大利益，初中後善說，大眾皆能聞，如甘露大味。


勝教起淨信，聞法極微妙，歸依於善逝，終生我歸命。


牟尼香殿地，每月之八日，我以四種香，淨清佛殿地。


願以其妙香，薰我惡臭身，我得妙色身，佛為我記別。


牟尼香殿地，一度香淨者，依其業異熟，即生任何處。


於此一切處，此身有妙香，德香具足者，無漏趣涅槃。


思願善作業，捨身往帝釋。


而今最後有，婆羅門家生，我於住胎間，母身有妙香。


我由胎中出，都城舍衛城，芳香充滿市，如為諸香薰。


芳香花之雨，悅意有天香，如高價之香，彼時薰〔充滿〕。


諸天持香花，妙香薰其家，〔我即於是時〕，誕生其家中。


幼年多幸福，住至初壯期，佛與其諸眾，化導此施羅。


彼等全伴隨，前來舍衛城，佛有大威力，見彼我出家。


修習戒定慧，無上之解脫，修習通四法，逮得諸漏盡。


於我出家時，我得羅漢時，應入涅槃時，皆有香雨降。


我身最勝香，勝他諸香薰，高價之旃檀，旃簸迦青蓮。


燒盡諸煩惱…………


實我善來哉…………


四種無礙解，我得八解脫…………

拔提長老、離伐多、大利得者尸婆羅，
婆耆舍與難陀迦，迦留陀夷、阿婆耶，
路摩尚祗迦、林兒，小妙香為第十，
此中三百十六偈，及其上有十六偈。


黃花樹花、庫蓮伽（果），一握草施、迦旃延，
拔提品加〔等品〕，若等此之偈數，
此處九百有八十四偈，
說明五百五十譬喻經，
與攝頌之偈，此等六千二百其上有十八偈，


