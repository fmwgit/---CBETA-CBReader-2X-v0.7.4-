漢譯南傳大藏經（元亨寺版）數位版, No. 8 小誦經

歸命彼世尊 應供等覺者



多神與眾人，祈求最上福，思惟於吉祥，請佛示說最吉祥。


〔佛言：〕遠避愚癡者，交往賢聖人，敬應尊敬者，此為最吉祥。


住於適當所，過去積善業，己持正誓願，此為最吉祥。


廣學長技藝，善學諸律儀，能語彼言辭，此為最吉祥。


善能事父母，養護己妻子，安住於生業，此為最吉祥。


淨行行布施，愛護諸親族，生業無非難，此為最吉祥。


遠離諸惡趣，緊慎勿飲酒，於法無放逸，此為最吉祥。


虔敬而自遜，滿足且知恩，隨時聞正法，此為最吉祥。


謙恭有忍辱，詣會於沙門，隨時為法談，此為最吉祥。


修道行梵行，〔審實〕見聖諦，實證於涅槃，此為最吉祥。


雖依世間法，其心不動搖，安穩無憂垢，此為最吉祥。


能為如此者，何處無不勝，到處皆多幸，彼等最吉祥。

