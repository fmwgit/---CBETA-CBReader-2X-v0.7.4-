漢譯南傳大藏經（元亨寺版）數位版, No. 17 譬喻經(第40卷-第59卷)


善慧等覺者，最上悲愍者，牟尼遠離眾，勝者至雪山。


世間之導師，善慧入雪山，彼為最上人，日結跏趺坐。


世間之導師，善慧入三昧，七日七夜間，佛最上人坐。


我持取擔棒，入於林中見，彼已渡瀑流，無漏等覺者。


取帚掃庵室，我立四根柱，彼時造假屋，〔招請大牟尼〕。


沙羅樹花採，我覆假屋上，信心我歡喜，敬禮向如來。


善慧廣慧者，亦稱須彌陀（善慧），比丘眾中坐，佛說此等偈。


爾時知佛聲，一切諸天集，最勝佛無疑，具眼者說法。


善慧等覺者，應供正徧知，彼坐天眾中，以說此等偈。


為我七日間，沙羅樹花覆，造屋我稱讚，我說汝聽聞。


為天或為人，應為身金色，彼為富裕者，諸欲享受者。


六萬頭龍象，一切莊嚴飾，金縷金首飾，為象之外裝。


御者持槍鈎，朝夕侍此人，龍象等圍繞，此人應享樂。


六萬頭之馬，一切莊嚴飾，生而為〔良馬〕，信度產駿驥。


御者持劍弓，常圍繞此人，〔克盡守護責〕，供佛之果報。


六萬之車輛，一切莊嚴飾，豹皮虎皮覆，武裝建幢幡。


持弓著甲冑，御者使乘騎，常圍繞此人，供佛之果報。


六萬之城邑，充滿財穀豐，常悉應出現，供佛之果報。


象馬車步兵，此為四支軍，常隨從此人，供佛之果報。


千八百劫間，應樂於天界，千度轉輪王，統理四洲眾。


三百度之間，〔天主〕治天國，領土之廣大，算數不能及。


由今三萬劫，出生甘蔗族，稱名為瞿曇，大師在世間。


於彼佛法中，得為後繼子，徧知一切漏，達住無漏者。


三萬劫之昔，曾見世尊師，自今重開始，尋求不死位。


我知佛之教，我利我善利，〔我今〕得三明，以行佛之教。


良馬歸命人，卿人中最上，稱讚卿之智，我達不動位。


為天或為人，無論任何生，何處皆幸福，讚佛之果報。


此我最後身，以轉最後生，龍象斷繫縛，住為無漏者。


燒盡諸煩惱…………


實我善來哉…………


四種無礙解…………


羌達巴河邊，岸邊我造庵，庵室充淨砂，善造美草庵。


河川與岸平，堤美心地爽，魚龜與鱷魚，出沒於其間。


熊豹與孔雀，迦羅頻伽鳥，鶖鷺常鳴歌，莊嚴我庵室。


鴉鷗之美聲，鵝鳥之妙音，其處齊歌唱，莊嚴我庵室。


獅子野豬虎，杜鵑與熊等，咆哮山嶮路，莊嚴我庵室。


多數羚羊鹿，舍羅婆豺豚，咆哮山嶮路，莊嚴我庵室。


烏達拉伽花，旃簸迦樹花，波吒釐樹花，信度瓦莉伽，阿提姆陀花，還有無憂華，〔此等諸花樹〕，莊嚴我庵室。


素馨羊角蕉，安寇拉樹花，頻婆伽拉花，堪尼伽樹花，堪尼伽拉樹，莊嚴我庵室。


那伽與沙羅，白蓮沙羅羅，花開天香薰，莊嚴我庵室。


阿順那樹花，阿薩那樹花，摩訶那摩花，沙羅稷之花，此處諸花開，莊嚴我庵室。


菴婆與閻浮，提拉伽尼巴，薰香美沙羅，莊嚴我庵室。


無憂伽比他，巴吉尼瑪拉，花開天香薰，莊嚴我庵室。


迦曇婆樹果，樹生羊角蕉，伊西姆伽果，莊嚴我庵室。


訶梨勒樹果，阿摩勒閻浮，毘醯勒寇拉，大棗與胡桃，此等諸樹果，庵室有果實。


近邊有水池，堤美心地爽，曼陀羅鉢頭，優鉢羅等覆。


紅蓮有結實，或有花發蕊，有者皮已落，開滿我庵室。


巴提那包薩，蒙伽羅西他，諸魚游水中，莊嚴我庵室。


耐陀開他伽，菴婆甘地花，天香薰愉快，莊嚴我庵室。


蜜由蓮之芽，蓮莖流熟酥，花放天香薰，莊嚴我庵室。


蓮華初開放，蕾綻投水中，美砂撒其處，莊嚴我庵室。


彼等諸仙人，結髻並荷擔，羽織鹿皮衣，全身衣樹皮，如是諸仙人，莊嚴我庵室。


前視唯七尺，賢善住寂然，無心顧貪欲，住於我庵室。


長爪腋有毛，頭塵齒不潔，塵泥塗滿面，來住我庵室。


彼等有神通，已得波羅蜜，昇空為步行，莊嚴我庵室。


時我住山麓，此等弟子從，我專為靜慮，常不知晝夜。


阿塔達西佛，世尊大牟尼，世間之導師，出世滅冥暗。


時有一徒弟，彼來我之側，真言誦六支，欲為學星相。


阿塔達西佛，大牟尼出世，說明四諦理，兼說不死道。


滿悅我歡喜，望歸入法中，我即出庵室，為作如是言。


世間有佛出，三十二妙相，等正覺者前，我等全體往。


從教究正法，索求最上義，彼等云善哉，〔全體為〕承諾。


結髻並荷擔，羽織鹿皮衣，索求最上義，時由裾野出。


阿塔達西佛，世尊有大名，說明四諦法，并說不死道。


我為取白傘，施佛最勝者，一日捧傘已，我禮最勝佛。


阿塔達西佛，世尊最上者，比丘僧中坐，為說此等偈：


汝心有淨信，親手為捧傘，施傘我稱讚，我說汝聽聞。


生天或生人，〔常受人尊敬〕，他人為捧傘，施傘之果報。


七十七劫間，享樂於天界，千度轉輪王，〔統理人世間〕。


七十七度間，天主治天國，領土之廣大，算數所不及。


千八百劫後，最勝子瞿曇，生為具眼者，為世滅冥闇。


於彼佛法中，得為後繼子，徧知一切漏，無漏住涅槃。


我為佛捧傘，我造諸善業，今世捧白傘，不知未捧事。


此為我最後，以轉最後有，我為捧傘事，今日亦常起。


我尊最勝佛，為佛作善業，一切諸漏盡，今無後有事。


燒盡諸煩惱…………


實我善來哉…………


四種無礙解…………


生老與死事，彼時我省察，一人以出家，出家為無家。


漸次續遊行，來至恒河岸，我於其岸邊，發現滿足地。


其處作庵室，我住於庵室，并作經行處，諸種鳥群集。


近我又離去，鳴聲心地好，同樂與彼等，住於我庵室。


我庵之近鄰，有四足獸王，彼由棲處出，咆哮如雷鳴。


獸王咆哮時，使我心生喜，繼續索獸王，我見世導師。


天中天帝須，最上世導師，那伽開薩拉，心喜我供養。


沙羅王花開，如日之旭昇，稱讚世導師，光輝如明星。


今依卿之智，〔世間有光輝〕，一切使卿喜，脫離生死去。


一切諸見者，為貪瞋所覆，不得見佛陀，無間地獄墮。


世間之導師！今依見卿事，由有脫離去，得達不死道。


諸佛具眼者，最初放光時，燒盡諸煩惱，始得現光輝。


帝須等覺者，我讚導師已，歡喜心供養，提那斯拉果。


世間最上師，帝須知我意，彼自坐於座，為說此等偈：


對我起淨信，親手捨花者，喜捨我稱讚，我說汝聽聞。


二十五度間，彼應治天國，七十五度間，應為轉輪王。


領土之廣大，算數不能及，今得適其業，供花之果報。


此人洗淨頭，心欲望鮮花，福業相應故，鮮花應出現。


依諸欲望處，一切應實現，希望得滿足，涅槃無漏者。


燒盡諸煩惱，正知為正念，坐於第一座，位得阿羅漢。


經行臥與坐，或於住立時，其時我住念，憶念最勝佛。


衣食與牀座，一切必需品，其處我無缺，供佛之果報。


我今已到達，無上寂清道，徧知一切漏，住為無漏者。


九十二劫昔，我為供養佛，惡趣我不知，供佛之果報。


燒盡諸煩惱…………


實我善來哉…………


四種無礙解，我得八解脫…………


盤頭摩帝城，我營豚肉商，處理豚腿肉，浸蜜與熟酥。


我至集會處，我受取一鉢，其鉢滿蜜酥，我施比丘眾。


上席之長老，向我返禮云，依汝施滿鉢，將得廣大樂。


白根所催促，享樂兩得益，最後轉生中，燒盡諸煩惱。


其處具信心，我往帝釋天，其處且飲食，我得廣大樂。


樹下作假屋，隨念我宿業，立即飲食雨，而為我降注。


此我最後身，以轉最後有，此世諸飲食，時為我降注。


依我之施肉，流轉為幾生，徧知一切漏，住為無漏者。


九十一劫昔，彼時施所施，我不知惡趣，施蜜之果報。


燒盡諸煩惱…………


實我善來哉…………


四種無礙解，我得八解脫…………


盤頭摩帝城，我曾住王苑，世間之導師，住我庵近鄰。


那伽樹之芽，我取供養佛，信心我歡喜，敬禮於善逝。


九十一劫昔，我為施樹芽，我不知惡趣，施佛之果報。


燒盡諸煩惱…………


實我善來哉…………


四種無礙解，我得八解脫…………


善逝悉達多，世間之導師，彼般涅槃時，人天皆悲痛，供養佛世尊，兩足最上者。


悉達多世尊，置身葬堆上，各盡己之力，供養彼大師。


近於葬堆前，我為師點燈，太陽東昇前，我燈光明照。


為其善作業，思願捨人身，我往帝釋天，〔享樂於天界〕。


其處彼宮殿，呼我為一燈，我於宮殿中，點燃十萬燈。


我如旭東昇，身體常光輝，身具一切光，常放大光明。


牆外岩彼方，超山越障壁，百由旬之間，我眼悉得見。


七十七度間，樂生於天界，三十一度間，治理諸天界。


二十八度間，我為轉輪王，領土之廣大，算數所不及。


我由天界沒，出生於母胎，雖入母胎中，我眼而不閉。


出生四歲時，出家為非家，未至半月間，我證阿羅漢。


我得淨天眼，全捨一切有，煩惱完全斷，一燈之果報。


牆外岩彼方，超越山障壁，一切我得見，一燈之果報。


平坦不平坦，無暗不見闇，一切皆平等，一燈之果報。


九十四劫昔，彼時施燈明，我不知惡趣，一燈之果報。


燒盡諸煩惱…………


實我善來哉…………


四種無礙解，我得八解脫…………


盤頭摩帝城，時我造花鬘，包花滿圍裙，爾時我歸村。


彼時世尊出，比丘眾相從，彼具大偉力，為世之導師。


毘婆尸照世，我見世導師，取花由圍裙，供養最勝者。


九十一劫昔，我為花供養，我不知惡趣，供佛之果報。


燒盡諸煩惱…………


實我善來哉…………


四種無礙解，我得八解脫…………


爾時我歸村，連同賓客行，我詣僧伽園，遙見川水滿。


住於阿練若，說為頭陀行，靜慮著粗服，遠離諸愛樂，彼等諸賢者，住此僧伽園。


如是善解脫，彼等斷諸趣，若為川阻塞，不能行乞食。


信心我歡喜，合掌生感激，我往持粳米，我作粥布施。


淨信為布施，我施五人粥，滿足自業後，往生於天界。


三十三天眾，為我生宮殿，宮殿寶所成，女群伴享樂。


三十三度間，天王治天國，輪王三十度，我治諸大國。


領土之廣大，算數所不及，天界人界中，我享大名聲。


今達最後生，出家為非家，剃鬚並雉髮，捨棄世幸福。


此身終盡壞，如是常觀取，我受學處前，達位阿羅漢。


前因向商業，我施最上物，依此施粥行，我達不動位。


憂悲病擾惱，心痛皆不起，惡趣我不知，施粥之果報。


施粥與僧伽，無上之福田，享受五功德，供粥之善果。


無病性美容，法諦察忍性，亦善得飲食，壽命為第八。


施粥與僧伽，任誰生感喜，賢者為〔修道〕，應受此五處。


一切所作已，我已除去有，一切諸漏盡，今已無後有。


歸依等覺者，法之善法性，由村行至村，由城遊行城。


三萬劫之昔，彼時施所施，我不知惡趣，施粥之果報。


燒盡諸煩惱…………


實我善來哉…………


四種無礙解，我得八解脫…………


昔我步林中，我為林業者，持一鉢陀飯，我行我業務。


其處自存者，供無敗覺者，乞食出林外，我見起信心。


從事他人業，我為無福者，只一鉢陀飯，我應施牟尼。


一鉢陀之飯，我施自存者，我續觀察中，彼時牟尼食。


我為諸善業，思願捨人身，我往生天之，三十三天界。


三十六度間，天主治天國，三十三度間，我為轉輪王。


國土之廣大，算數所不及，安樂有名聲，施飯之果報。


生生轉輪迴，我得無量財，受用我不缺，施飯之果報。


財寶如河流，現生難計量，盡為我受用，施飯之果報。


嚼此與食此，坐此與臥此，依此我安樂，施飯之果報。


九十四劫昔，彼時施其施，惡趣我不知，施飯之果報。


燒盡諸煩惱…………


實我善來哉…………


四種無礙解，我得八解脫…………


瞿曇悲愍者，弘教世導師，人天為恭敬，彼槃涅槃時。


我為旃陀羅，牀椅製造者，依其業為活，依此養吾子。


由此起淨心，親手造牀椅，我自詣僧伽，以施於比丘。


我為諸善業，思願捨人身，彼處我往生，三十三天界。


寂靜往天界，天眾皆歡喜，所求如所望，高價現牀座。


五十度之間，天主治天國，八十度之間，我為轉輪王。


領土之廣大，算數所不及，安樂有名聲，施牀之果報。


我由天界沒，轉來為人有，高價之善牀，與生我自有。


此我最後生，以轉最後有，今日就寢時，佳牀為我侍。


九十四劫昔，彼時施其施，我不知惡趣，施牀之果報。


燒盡諸煩惱…………


實我善來哉…………


四種無礙解，我得八解脫…………

跋陀利與一傘長老，提那斯拉、蜜肉施，
那伽樹芽與一燈，圍裙之花、施粥者，
一鉢陀飯之施者，總共二百零一偈。


