漢譯南傳大藏經（元亨寺版）數位版, No. 17 譬喻經(第40卷-第59卷)


毘婆尸世尊，坐於波吒釐，見彼足跡道，其處起信心。


取帚掃樹葉，清掃菩提樹，清掃事已畢，禮拜波吒釐。


其處起信心，合掌舉頭上，禮拜菩提樹，我為進退行。


最上菩提樹，憶念行步道，大力之大蛇，恐怖姿惱我。


業作我近彼，大蛇吞我體，此果我歡喜，我於天界樂。


我心無污穢，時常於淨白，我心無憂惱，不知憂惱箭。


癩病胎毒，昏暈疥癬紲，痛癢我皆無，清掃之果報。


我心無憂悲，我心無貪著，正直無歪曲，清掃之果報。


我心無貪事，三昧意清淨，我所欲之處，靜慮起三昧。


於所貪不貪，於所瞋不瞋，於所癡不癡，清掃之果報。


九十劫之昔，彼時為善業，惡趣我不知，清掃之果報。


燒盡諸煩惱…………


實我善來哉…………


四種無礙解，我得八解脫…………


我於有鵞城，曾為刈草夫，刈草為工作，以養我家子。


巴多穆塔拉，究法最勝者，除滅世黑闇，出世為導師。


爾時坐己家，我為如是思，佛今出生世，我應為布施。


我有一外衣，此外無他物，將觸地獄苦，供獻種善根。


我為如是思，我自起信心，以取一外衣，布施最勝者。


施一外衣已，喚稱大勇者，卿若是佛陀，請以度脫我。


巴多穆塔拉，應供世間解，稱讚我所施，向我作隨喜。


施此一外被，依汝所思願，十萬劫之間，不往墮惡趣。


三十六度間，天主治天國，三十三度間，應為轉輪王。


領土之廣大，算數所不及，世世輪迴間，天界與人中。


具德容姿美，身體動如意，惟一不動望，得無量外衣。


最上蓮華佛，彼為如是宣，勇者昇空中，猶如鵞鳥王。


人天任何生，受用我無缺，享受此樂報，施一外被果。


每一舉足時，我之外衣生，我立外衣上，外衣徧皆是。


到處森林中，我欲作輪圍，今日以外衣，〔輪圍〕皆得包。


依此一外衣，世世輪迴間，我為金色者，世世作輪迴。


何處一外衣，果報不得盡，此我最後生，此處我受報。


十萬劫之昔，彼時施外衣，我不知惡趣，施衣之果報。


燒盡諸煩惱…………


實我善來哉…………


四種無礙解，我得八解脫…………


雪山之近處，山名憍尸迦，我作佳庵室，善造一草庵。


我名那羅陀，迦葉姓人知，索求清淨道，彼時住此山。


巴多穆塔拉，彼名為勝者，究竟一切法，空中來我處。


我往最上林，見大仙之光，為彼設木牀，上敷鹿皮衣。


我為設牀已，合掌舉頭上，頂禮我述喜，為作如斯言：


卿治諸病人，醫療我拜察，我為病所惱，請為我治療。


來求健康者，彼等若見卿，堅固得成就，彼等應不老。


我無可施卿，我食野生果，我有此牀座，請坐此木牀。


大覺佛世尊，無怖如師子，彼生經瞬間，為作如斯宣：


放念莫怖畏，汝得星色寶，於汝之願望，未來悉充滿。


汝作業不小，無上之福田，汝心已起願，自應得拔濟。


汝為施此座，依汝之思願，十萬劫之間，汝不墮惡趣。


五十度之間，天主治天國，八十度之間，應為轉輪王。


領土之廣大，算數所不及，輪迴於輪迴，到處得安樂。


最上蓮華佛，等覺如斯宣，勇者昇空去，猶如鵞鳥王。


象乘與馬乘，車乘與戰車，此等我全得，施座之果報。


雖於入森林，我若欲座時，知我之希望，侍我長椅子。


如行於水中，我若欲座時，知我之希望，侍我長椅子。


為天或為人，無論任何生，十萬長椅子，時常圍繞我。


為天或為人，輪迴於二有，剎利波羅門，生為二族姓。


我為施一座，無上之福田，取法之長椅，住為無漏者。


十萬劫之昔，彼時施其施，我不知惡趣，施座之果報。


燒盡諸煩惱…………


實我善來哉…………


四種無礙解，我得八解脫…………


伽丹巴樹山，雪山之近處，於其山腹間，住居彼七佛。


迦曇婆花放，我見伸合掌，我取七華鬘，施求善福心。


我為此善業，思願捨人身，三十三天往，〔以享天界樂〕。


九十四劫昔，彼時為善業，惡趣我不知，供佛之果報。


燒盡諸煩惱…………


實我善來哉…………


四種無礙解，我得八解脫…………


往昔我祖先，歷代林業者，依他之血活，於家我無善。


帝須世間解，最上之導師，示我三足跡，對我施哀愍。


帝須名大師，我見彼足跡，見跡心歡喜，即起生信心。


我取寇蘭達，跋達跋樹花，取寇提伽等，供養佛足跡。


我為此善業，思願捨人身，三十三天往，〔以享天界樂〕。


為天或為人，生為任何生，寇蘭達花色，我身有光明。


九十二劫昔，彼時為善業，惡趣我不知，供佛足跡果。


燒盡諸煩惱…………


實我善來哉…………


四種無礙解，我得八解脫…………


蘇欽提塔佛，風病入大林，我見起信心，獻上酥醍醐。


依我為積作，恒河婆擬羅，如是我之酥，猶如四大海。


廣大之大地，無量又無數，彼知我希望，酥蜜施供養。


四方跋達跋，多羅尼爾哈，彼知我希望，而成如意樹。


天主五十度，治理於天界，五十一度間，我為轉輪王，領土之廣大，算數所不及。


九十四劫昔，彼時施其施，惡趣我不知，醍醐之果報。


燒盡諸煩惱…………


實我善來哉…………


四種無礙解，我得八解脫…………


巴多穆塔拉，究竟一切法，說明四諦理，眾人多得度。


髻髮為外道，以行大苦行，搖響樹皮衣，彼時行空中。


最勝佛之上，我不能飛行，恰如鳥突岩，而我不得行。


如是行空中，開目水中行，如是害行動，於我未曾有。


為我索求彼，我將得利益，由空降來時，我聞大師聲。


美聲引心聞，佛說無常性，我聞無常理，我心得理解。


獲得無常想，我離去庵室，住於壽命限，其處我死去。


臨終聞正法，思願為善業，我捨此人身，往三十三天。


三萬劫之間，我享天界樂，五十一度間，為治天世界。


二十一度間，我為轉輪王，領土之廣大，算數所不及。


我自享福果，我每生安樂，生生輪迴間，憶念無常想，不悉因何故，不得不死道。


沙門修諸根，坐於父之家，彼說明法語，其處誦無常。


諸行皆無常，是為生滅法，生者又復滅，寂滅以為樂。


我聞如是偈，想起前之想，我即坐一座，位達阿羅漢。


生年方七歲，達阿羅漢位，我受具足戒，聞法之果報。


十萬劫之昔，彼時我聞法，我不知惡趣，聞法之果報。


燒盡諸煩惱…………


實我善來哉…………


四種無礙解，我得八解脫…………


漢薩瓦底城，時我為農夫，依此農耕業，養子以為活。


爾時田生長，我穀物結實，穀物成熟時，我為如是思：


若不施僧伽，最初為自食，知德不德者，不適亦不似。


此無等等佛，三十二相具，無上福田僧，由彼為勉勵。


彼處施其施，前前新穀施。我為如是思，施穀我歡喜。


由田收穀物，我詣等覺前，以禮大師足，申說如是語：


新穀已成熟，請為卿受者，求佛以哀愍，請受此新穀。


巴多穆塔拉，應供世間解，知我之希望，為作如是宣：


四向與四果，有住於此者，如此之僧伽，有正戒定慧。


獻供諸人人，眾生希福業，有依福業作，施僧有大果。


新穀施僧伽，其他亦同施，招待僧比丘，引導入自家。


申請我招待，僧伽比丘眾，引導入我家，我施比丘僧。


善業與思願，以捨棄人身，三十三天往，〔享樂於天界〕。


彼處我宮殿，燦然黃金色，六十由旬高，三十由旬寬。


我宮殿人滿，女眾群圍繞，於三十三天，住於飲食中。


三百治天國，五百轉輪王，領土之廣大，算數所不及。


幾生續輪迴，我得無量財，受用我無缺，施穀之果報。


象乘與馬乘，車轎與戰車，此等我全得，施穀之果報。


新衣新果實，最上之飲食，此等我全得，施穀之果報。


絹與褐織衣，亞麻木棉衣，此等我全得，施穀之果報。


僕眾與婢眾，尚有著飾女，此等我全得，施穀之果報。


無冷無熱惱，於心無心苦。


嚼此亦食此，我亦坐此座，一切我全得，施穀之果報。


此為最後身，以轉最後有，今日我施物，常使我滿足。


僧伽最上眾，我以施新穀，適業我布施，我得八利益。


名聲容貌美，我有大財產，健康徒眾多，眾常不分裂。


凡據地上者，誰皆尊敬我，無論何施物，前前我皆得。


比丘僧伽中，最勝佛之前，施者大眾中，我施他人先。


僧伽最上眾，我施最新穀，得此等利益，施穀之果報。


十萬劫之昔，彼時施其施，惡趣我不知，施穀之果報。


燒盡諸煩惱…………


實我善來哉…………


四種無礙解，我得八解脫…………


我曾生信故，出家為非家，身著樹皮衣，委身苦行業。


阿塔達西佛，世間最勝者，爾時度群生，為此出世間。


我力大病盡，思念最勝佛，砂之河岸邊，我起最上塔。


造塔我心喜，千撒金鈴華。


如見等覺面，禮拜我祀塔，此對義見佛，依我信心故。


往生於天界，我得廣大樂，彼處為金色，供養佛之果。


八億著飾女，常為我侍者，我享天界樂，供佛之果報。


六萬之鐃鈸，大鼓與銅鑼，海螺與小鼓，鑼鼓奏妙音。


八萬四千象，各各為嚴飾，大象六十歲，發情流三處。


金網覆我侍，軍中我無缺。


享金鈴華報，治天五十八。


七十一度間，我為轉輪王，一百零一度，地上治王國。


我今而無為，難見達不死，我已結全盡，今後無後有。


千八百劫昔，彼時我獻華，我不知惡趣，供佛之果報。


燒盡諸煩惱…………


實我善來哉…………


四種無礙解，我得八解脫…………


意修之習者，自己調御者，入定行梵道，心樂寂靜者。


靜慮等覺者，彼已度暴流，牟尼樂靜慮，青睡蓮華輝。


最勝佛之前，我取葫蘆水，詣洗佛兩足，我施佛葫蘆。


巴多穆塔拉，導師命我云，汝可取水來，置於我足下。


善哉我為諾，尊重佛大師，葫蘆取來水，運至佛之前。


大勇者隨喜，為說淨我心，依施此葫蘆，汝希望成就。


十五劫之間，享樂於天界，三十度之間，我為轉輪王。


不分晝與夜，經行住立時，隨時我取得，金椀立我前。


施佛以葫蘆，我則得金椀，行為之不動，廣大有如是。


十萬劫之昔，彼時施葫蘆，惡趣我不知，施捨之果報。


燒盡諸煩惱…………


實我善來哉…………


四種無礙解，我得八解脫…………

一回清掃、一外被，一座施者三長老，
七迦曇婆花施者，寇蘭達、酥醍醐，
一聞法者、善思惟，金鈴華，金椀長老。
以上長老共十人，一百七十一偈頌。


