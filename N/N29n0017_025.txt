漢譯南傳大藏經（元亨寺版）數位版, No. 17 譬喻經(第1卷-第39卷)


吾住森林中，其昔為獵人，吾取脫瓦拉，布施與僧眾。


彼時行布施，九十一劫間，惡趣猶不知，是布施果報。


四之無礙解……


爾時吾備弓，深入森林中，幽清花美麗，那伽花絲垂。


見而兩手採，合掌於頭上，吾捧獻與佛，帝沙世緣者。


供養其花故，九十二劫間，惡趣吾不知，供佛此果報。


從今七七劫，昔名波伽拉，大力具七寶，出為轉輪王。


四種無礙解……


去湖正中央，吾棲為水鷄，吾見天中天，時直風路來。


吾以清淨心，嘴啣一花絲，就此捧獻佛，帝沙世緣者。


彼花吾供養，九十二劫間，惡趣吾不知，供佛此果報。


七十三劫昔，其名稱百葉，大力具七寶，出為轉輪王。


四種無礙解……


漏盡千人隨，世間大導師，吾取義拉瓦，捧獻與佛陀。


彼花吾供養，九十一劫間，惡趣吾不知，是供佛果報。


四種無礙解……


悉達多佛陀，吾守護房室，時時吾淨信，己手馨房室。


彼時行此業，九十四劫間，惡趣吾不知，供佛此果報。


四種無礙解……


最上克己鍛，悉達多大仙，如是端直人，吾為作鉢施。


彼時行施故，九十四劫間，惡趣吾不知，施鉢此果報。


四種無礙解……


悉達多世尊，救主涅槃時，如是兩足王，吾得一身骨。


日種出佛陀，身骨吾取得，如佛居其處，五歲吾奉祀。


彼時供身骨，九十四劫間，惡趣吾不知，供骨此果報。


四種無礙解……


七朶波吒花，爾時頭上戴，毘舍浮至人，捧獻彼佛陀。


獻花供養故，三十一劫間，惡趣吾不知，施花此果報。


四種無礙解……


巴多穆塔拉，眾稱最勝者，佛說四諦法，宣示不死道。


賓比伽利花，爾時吾採來，捧獻供施佛，兩足尊王者。


六十八劫昔，四金伽花絲，大力具七寶，有為轉輪王。


四種無礙解……


伽庫達佛名，世間自存人，彼由林中出，來至大河邊。


吾取鬱陀羅，供施自存人，端直自制者，令吾心意淨。


鮮花吾供養，三十一劫間，惡趣吾不知，施花此果報。


四種無礙解……

脫瓦羅、那伽、那利那、義拉瓦、
庫提多巴迦、鉢達、都都、波吒釐、
賓比、鬱多羅達迦，十人供偈三十七。


