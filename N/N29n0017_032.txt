漢譯南傳大藏經（元亨寺版）數位版, No. 17 譬喻經(第1卷-第39卷)

普婆薩尼、阿薩那、薩達薩、提蘭西耶、
康達莉與拘物頭，十人共偈五十七。



丹瑪達西佛，吾為彼作垣，兩足之王者，供施守護物。


彼時行此業，千八百劫間，如業所餘故，吾已達漏盡。


四種無礙解……


娑羅幼芽萌，索般伽那樹，空因陀羅杖，勝者常映照。


大仙毘舍浮，世尊天中天，吾以清淨心，布施彼食事。


自存無敵者，於吾示謝忱：不論再生處，爾將生其果。


彼時布施故，三十一劫間，惡趣吾不知，施食此果報。


二十五劫昔，王名非友光，大力具七寶，出為轉輪王。


四種無礙解……


太空直風道，於空無有道，吾見悉達多，三天隨行眾。


等正覺上衣，吾見為風靡，彼牟尼之行，爾時吾生喜。


彼時吾得想，九十四劫間，惡趣吾不知，佛想此果報。


四種無礙解……


吾住河之堤，薩達婆羅門，吾以百葉花，淨掃諸仙處。


黃金色佛陀，導師悉達多，見彼林中行，向吾示微笑。


趨前迎彼佛，人中稱長者，引導至仙處，撒最上水草。


彼時供養花，九十四劫間，惡趣吾不知，佛想此果報。


第七劫之昔，四人名良樹，大力具七寶，有為轉輪王。


四種無礙解……


光輝如太陽，黃金色佛陀，無敵悉達多，遙見行不遠。


吾出迎彼佛，導入此仙處，更以清淨心，施以鮮花座。


爾時心感動，虔敬示合掌，清淨心向佛，此業吾迴向。


無敵自存人，唯積諸福業，依此一切善，聞教得無垢。


時施花座故，九十四劫間，惡趣吾不知，施花座果報。


四種無礙解……


世緣尸棄佛，具最上支提，時吾為盲者，彷徨不毛地。


恰由茂林出，識見獅子座，吾即袒右肩，讚世間導師。


鎮日吾稱讚，此世大導師，心喜而雀躍，抒發如次語：


歸依尊貴者，歸命最勝尊，一切徧知者，世間人中尊。


為其好相引，吾讚尸棄佛，吾禮拜佛座，指向北方去。


吾讚言說者，三十一劫間，惡趣吾不知，讚歎之果報。


二十七劫昔，七人名無比，大力具七寶，有為轉輪王。


四種無礙解……


嚴相大雄者，說示不死道，弟子等圍繞，住居最上家。


示柔和言語，攝世間大眾，為諸人天眾，響徹大地音。


悉達多佛陀，吾聞其音響，淨心持淨信，禮拜世導師。


彼時吾得想，九十四劫間，惡趣吾不知，是得想果報。


四種無礙解……


如善生花絲，亦如大火山，光輝充十方，悉達佛山峽。


恰如彼陽光，亦似彼月光，吾見佛光輝，湧示出喜悅。


得見有三光，沙門之最上，吾為袒右肩，稱讚世導師。


此世放三光，除世界諸闇，彼為日與月，更為世導師。


吾引譬喻示，讚彼大牟尼，稱讚佛相好，在天享一劫。


彼時吾讚佛，九十四劫間，惡趣吾不知，讚佛此果報。


六十一劫昔，一人名知持，大力具七寶，出為轉輪王。


四種無礙解……


信度河岸邊，時吾為耕人，辛勤為人業，亦賴他人食。


沿信度河行，吾見悉達多，時佛坐入定，如百葉蓮花。


吾採康達利，切作七花莖，佛由日種出，吾獻頭頂上。


佛身黃金色，相好鎮其心，發情三徵候，如象難馴近。


賢明制諸根，得親近彼佛，虔敬吾合掌，禮拜世尊師。


彼時供養花，九十四劫間，惡趣吾不知，是供佛果報。


四種無礙解……。


壯牛勝雄者，大仙勝利人，善生如花絲，毘婆尸大雄。


由車道前來，納受尊供人，拘物頭花鬘，採取撒與佛。


彼花吾供養，九十一劫間，惡趣吾不知，供佛此果報。


四種無礙解……

