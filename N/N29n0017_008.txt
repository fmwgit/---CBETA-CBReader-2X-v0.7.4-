漢譯南傳大藏經（元亨寺版）數位版, No. 17 譬喻經(第1卷-第39卷)


阿波他利花，棄路吾拾遺，以供世緣者，尸棄佛塔婆。


彼時作是業，三十一劫間，吾不知惡趣，供養塔婆果。


十五劫之昔，剎帝利名地，大力具七寶，出為轉輪王。


四種無礙解……


日種帝沙佛，吾見踏足來，雀躍內心喜，其足吾起信。


爾時得足想，九十二劫間，吾不知惡趣，足想此果報。


第七劫之昔，剎利須彌陀，大力具七寶，出為轉輪王。


四種無礙解……


佛之糞掃衣，見其掛樹梢，於此吾合掌，禮拜糞掃衣。


彼時作其業，九十二劫間，吾不知惡趣，想佛此果報。


第四劫之昔，剎利名樹精，大力夷四方，出為轉輪王。


四種無礙解……


踏入森林中，吾住不毛處，見毘婆尸佛，接受尊供物。


吾施嗽手水，鬚根與塊莖，頭面接足禮，指向北方去。


時行此布施，九十一劫間，吾不知惡趣，福業此果報。


第三劫之昔，剎利崇鬚根，大力具七寶，出為轉輪王。


四種無礙解……


侍毘婆尸佛，騫荼大弟子，彼受世供物，吾施彼一食。


人中兩足尊，吾心生淨信，吾不知惡趣，一食施果報。


四十劫之昔，剎利婆留那，大力具七寶，出為轉輪王。


四種無礙解……


雪山路不遠，更有一大湖，幾百之葉覆，花開多鳥群。


彼處浴飲水，吾住不遠處，直風迎面來，吾見勝沙門。


無上彼尊師，了知吾心意，由雲中降臨，彼時立地上。


以角刈取草，吾施為坐具，導師帝沙佛，世尊坐其處。


己心為淨化，吾拜世導師，沈思大牟尼，屈身吾折回。


吾心依淨信，赴樂變化天，吾不知惡趣，布施敷具果。


第二劫之昔，剎利名鹿敬，大力具七寶，出為轉輪王。


四種無礙解……


三萬劫往昔，三十二相具，名號須彌陀，世界之導師。


彼映黃金色，兩足之尊者，為佛縫綴衣，吾施五根針。


依其針布施，勝觀微妙義，銳速心神爽，於此生智慧。


燃盡幾煩惱，除去諸有結，等正覺者教，吾保最後身。


稱名二足主，世有四人王，大力具七寶，出為轉輪王。


四種無礙解……


容姿值黃金，三十二相具，走進市場間，黃金色佛陀。


時吾豪商子，柔和耽欲樂，波吒釐之花，吾採為堆積。


雀躍內心喜，以花為供養，南無帝沙佛，救主世間解。


彼時行其業，九十二劫間，吾不知惡趣，供花此果報。


六十三劫昔，稱名為勝敬，大力具七寶，出為轉輪王。


四種無礙解……


吾於森林中，追獸為獵師，見彼帝沙佛，莊嚴世導師。


指向西方去，於彼吾合掌，樹葉結蓆上，佛坐處不遠。


爾時吾頭上，雷電忽大作，如是吾臨死，再度為合掌。


彼時之合掌，九十二劫間，吾不知惡趣，合掌此果報。


五十四劫昔，名喚作獸旗，大力具七寶，出為轉輪王。


四種無礙解……


巴多穆塔拉，通曉一切法，彼為最勝者，自制人等隨，自制人等圍，彼等由市出。


漢薩瓦底市，吾為製花人，盛花開放時，三花持吾手。


吾見離塵佛，折返市場中，吾見正覺尊，彼時如是思：


此等花獻王，吾持奉如何，村田耕千金，吾得又如何。


賢明制不制，生物有幸運，供養救世主，吾得不死富。


如斯心思惟，己心為淨化，手執三赤花，爾時拋空中。


拋向空中去，其花忽擴展，莖上花瓣下，彼處停頭上。


見者任何人，皆揚感歎聲，諸神於空中，拍手為喝采：


尊佛於此故，生起稀有事，吾等施花故，得聞一切法。


巴多穆塔拉，接受尊供人，尊師街頭立，為說如次偈：


彼時以赤蓮，供養佛之物，吾將讚此人，傾耳聽吾說。


三萬劫昔間，享樂於天界，神王三十劫，統領神世界。


爾時有宮殿，稱名為大福，三百由旬高，二百五十廣。


四十萬劫後，建造有尖塔，嚴具勝樓閣，完具大臥牀。


十萬俱胝數，天女等圍繞，音樂與歌舞，彼女巧右繞。


滿集天女群，於此盛宮殿，其色為赤神，天常降花雨。


門扉之把手，象牙壁上釘，赤蓮花垂下，花朵車輪大。


於此宮殿中，花葉覆幾重，天女臥其中，內中多寬展。


四周百由旬，圍繞其住處，此等赤淨蓮，滿放神馨味。


七十五度間，彼為轉輪王，統治廣國土，不能測其量。


幸享二無虧，安泰無危害，將屆臨終時，彼得見涅槃。


吾常見佛耶？為善交易耶？供養三蓮華，吾享三成就。


今日吾達法，諸垢得解脫，人人花開頂，翳遮赤蓮華。


巴多穆尊師，說吾以往業，七千現生者，於法作現觀。


得供養彼佛，十萬劫之間，惡趣吾不知，三蓮花果報。


煩惱令燒盡，除去諸有結，消滅諸有漏，吾今無後有。


四種無礙解……

薩瑪拉、帕達山尼、山尼耶迦、阿魯瓦達、
耶伽桑尼、提那山、斯質達耶、波吒釐、
提坦伽利、提尼帕多，十人共偈七十五偈。


