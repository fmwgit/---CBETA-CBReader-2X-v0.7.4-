漢譯南傳大藏經（元亨寺版）數位版, No. 17 譬喻經(第1卷-第39卷)

普西陀、婆般伽拉、庫提達、烏陀利雅、
薩瓦尼、烏奇塔巴，其偈一百四十四。



悉達多佛陀，吾施與香塔，包以素馨花，香塔佛相應。


佛姿值黃金，無上正覺尊，光輝如水蓮，焰燃如祭火。


生尊似獅子，壯如虎猛牛，比丘眾隨坐，沙門勝者佛。


見己心清淨，虔敬吾合掌，禮敬佛之足，指向北方去。


彼時施香故，九十四劫間，惡趣吾不知，供香此果報。


四種無礙解……


毘婆尸佛陀，世尊大牟尼，與諸漏盡者，於時住僧苑。


世間大導師，時由苑門出，十萬更八萬，漏盡者同出。


吾身纏裘衣，亦著樹皮衣，持紅藍花水，詣近佛之前。


己心得清淨，感動吾合掌，紅藍花之水，執以注撒佛。


由此業故佛，稱最上水草，吾何讚行業，隨欲即離去。


勝者同供養，花撒五千人，二千與五百，統領神世界。


他之二千五，同為轉輪王，更以殘餘業，達阿羅漢位。


吾為諸天王，亦為人間主，唯以業為名，呼為普西陀。


吾為神之時，亦即人間日，撒花似降花，周邊徧一尋。


有結吾解脫，燃盡諸煩惱，消滅所有漏，撒花此果報。


唯降旃檀雨，恰如滿香氣，香由吾身出，滿半俱盧舍。


飄揚天上香，因得福業故，諸香普西陀，來此眾人知。


枝花與灌木，如草悉有香，吾心隨意得，瞬時香即到。


供養旃檀故，十萬劫之間，惡趣吾不知，撒香之果報。


四種無礙解……


巴多穆塔拉，世間居上首，彼佛之支提，山坡獸群居。


禮拜佛支提，無有敢行者，灌木蔓草覆，支提己崩壞。


林中吾工作，為父亡魂祭，山坡蔓草中，吾見崩塔婆。


吾見佛塔婆，頓發供奉心，尊佛其塔婆，崩壞森林中。


知有德非德，不適不相應，佛塔未得清，他業吾不從。


掃清諸蔓草，滋草與灌木，八度禮支提，屈身吾離去。


既行此善業，得依吾心願，棄離此人身，即往忉利天。


宮殿華麗造，黃金美光輝，六十由旬高，寬三十由旬。


而吾三百度，統領神世界，更二十五度，嘗為轉輪王。


生生流迴轉，獲得眾多富，富裕從不缺，清掃之果報。


乘吉祥象背，行走山斜坡，何方吾歸命，財寶到吾前。


樹株與茨草，眼中無映物，吾只結福業，獨自出往行。


膿腫皮膚病，癲癇與疥癬，痳瘋皆不生，清掃之果報。


清掃佛塔婆，及他稀有事，瘍腫與斑點，吾生概不知。


清掃佛塔婆，及他稀有事，天界與人界，二界吾輪迴。


清掃之塔婆，及他稀有事，黃金色光輝，到處吾照映。


清掃佛塔婆，及他稀有事，遠避不快事，只近愉快事。


清掃佛塔婆，及他稀有事，此吾心更清，安靜心鎮定。


清掃佛塔婆，及他稀有事，吾坐於一座，達阿羅漢位。


彼時吾行業，十萬劫之間，惡趣吾不知，清掃之果報。


四種無礙解……


盤頭摩帝市，吾為人做傭，吾行他人業，吾倚他人食。


時吾獨居坐，意作如是思：此世有佛出，而吾無奉事。


吾應趨淨所，與我剎那時，地獄苦感觸，實為無福人。


吾思所行業，來至主人前，吾請為一業，入往山峽間。


蔓草與灌木，爾時吾採來，置於三叉柱，作一草房屋。


吾將草房屋，奉獻與僧團，同日行此業，即往主人前。


吾為此善業，於彼成草屋，吾生忉利天，造作華宮殿。


百珠千箭柄，飾旗黃金作，十萬之宮殿，出現有尖塔。


神界或人間，再生任何胎，善辨吾心意，具此諸宮殿。


身毛不豎立，恐怖與戰慄，吾不知畏懼，建草屋果報。


獅子與虎豹，熊狼與鬣狗，彼等皆避吾，施草屋果報。


鬼神鳩槃荼，蛇蝮與羅剎，彼等皆避吾，施草屋果報。


吾所見惡夢，不曾有記憶，吾今具正念，施草屋果報。


布施草屋故，吾享無虧樂，親眼時見法，稱瞿曇佛陀。


彼時行此業，九十一劫間，惡趣吾不知，施草屋果報。


四種無礙解……


漢薩瓦底市，吾為婆羅門，聖學書優越，吾通三吠陀。


生而積修習，吾弟子等隨，為作水灌頂，時吾由市出。


巴多穆塔拉，彼通一切法，漏盡者千人，勝者來此市。


吾見美容姿，恰如無擾者，羅漢眾多圍，吾以淨化心。


頭上吾合掌，歸依有德人，心清淨喜躍，吾布施上衣。


吾以兩手捧，高舉獻上衣，佛之諸隨眾，為投上衣覆。


眾多比丘眾，共同出行乞，為佛作覆蔭，爾時吾微笑。


吾自家中出，見佛人中尊，尊師立街上，向吾示謝辭：


心清淨喜躍，向吾施衣者，吾今讚其人，傾耳聽吾言。


從今三萬劫，彼樂神世界，神王五十度，彼統神世界。


彼住神世界，具福業之果，周圍百由旬，徧以布為覆。


三十六度王，彼為轉輪王，福量未得盡，廣統諸國土。


生生彼流轉，具福業果報，一切諸意欲，爾時皆常生。


憍賒耶之衣，欽波羅之衣，芻摩劫貝衣，皆係高價值，如是眾多布，彼者皆獲得。


一切意欲者，彼者皆有得，無論任何時，彼享有布果。


其後彼出家，淨根所使故，稱瞿曇佛陀，親眼見其法。


大仙徧知者，吾積諸善業，實吾施一衣，得至不死道。


居於無人家，曼陀婆樹蔭，吾為布覆翳，周圍徧一尋。


不受親請物，正受衣資具，吾得飲食物，施上衣果報。


時吾行此業，十萬劫之數，惡趣吾不知，施衣之果報。


四種無礙解……


巴多穆塔拉，通一切諸法，佛說四諦法，度化眾多人。


爾時吾結髮，威力苦行者，時吾行空中，搖擺樹皮衣。


勝佛適居下，吾行不能過，恰如鳥觸岩，爾時不得通：


吾行斯空上，如水中開目，如斯害行動，嘗作如斯事。


偉大之人間，坐於此下方，吾向彼請問，聆受其真義。


吾由空降來，耳聞尊師聲，時說無常法，佛法吾守持。


持以無常想，往去吾仙處，壽命殊有限，彼處吾死去。


最後時到來，憶持所聞法，以此善業故，吾趣忉利天。


從此三萬劫，吾樂神世界，五十一度間，統領神世界。


七十一度間，吾為轉輪王，如是難量盡，統御廣國土。


沙門制諸根，坐吾父之家，以偈為說示，教示無常事。


吾憶持斯想，生生數流轉，未得終輪迴，寂滅永恒道：


諸行誠無常，是為生滅法，生而復向滅，寂滅斯為樂。


此偈吾聽聞，憶起昔日想，時吾坐一座，達阿羅漢位。


生年僅七歲，吾為阿羅漢，吾具眼知德，佛為吾受具。


此吾尚年幼，應作事已完，釋迦之子教，今日應何為。


彼時吾為業，由此十萬劫，惡趣吾不知，聽正法之果。


四種無礙解……


漢薩瓦底市，時吾作花鬘，飛入蓮華池，吾採七葉花。


巴多穆塔拉，一切之勝者，教示諸人等，鎮伏十萬心。


彼等得清淨，漏盡得六通，人中尊者來，索取吾之榮。


吾見天中天，世間自存者，截莖七葉花，吾時散向空：


若為大雄者，人中無上佛，七葉花自來，翳於佛頭上。


世間居上首，大雄心聚凝，依佛之威力，花翳於頭上。


吾為此善業，更依心所願，棄去此人身，吾往忉利天。


彼處造宮殿，名稱為七葉，六十由旬高，寬三十由旬。


神王吾十度，統御神世界，七十五度間，吾為轉輪王。


此等量不盡，吾統廣國土，昔日己所為，吾享善業果。


僅一蓮華故，吾享無虧樂，瞿曇佛教法，吾親眼得見。


燃盡眾煩惱，除去諸有結，如斷縛龍象，吾住成無漏。


供養彼花故，從此十萬劫，惡趣吾不知，施一蓮花果。


四種無礙解……

