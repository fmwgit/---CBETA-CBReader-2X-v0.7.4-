漢譯南傳大藏經（元亨寺版）數位版, No. 17 譬喻經(第1卷-第39卷)

尼密達伽、薩薩瓦、尼軍提與須摩那、
普婆、薩婆利瓦羅，十人共有百七偈。



無敵悉達多，已達心安靜，吾見人中尊，彼由靜慮起。


吾採亞麻花，獻與彼佛陀，莖上花頭下，一切花頭齊。


如空中美色，停留花蓆上，吾心得清淨，再生兜率天。


供養彼花故，九十四劫間，惡趣吾不知，供佛此果報。


五十五劫昔，出世一君王，其名喚徧蓋，出為轉輪王。


四種無礙解……


如壯牛駿馬，如鷄冠光輝，人中稱長者，如月光映照。


虔敬吾合掌，吾禮拜尊師，以己業滿足，讚歎彼尊師。


吾取清淨砂，撒其行道上，吾手執圍裙，面向毘婆尸。


吾取砂之半，更以清淨心，兩足之王者，致注其晝居。


吾向彼注砂，九十一劫間，惡趣吾不知，供砂此果報。


四種無礙解……


佛之糞掃衣，見其懸樹梢，虔敬吾合掌，內心愈高揚。


認見距吾遠，笑聲自湧出，吾再示合掌，此心愈清淨。


彼時吾得想，九十一劫間，惡趣吾不知，得想此果報。


四種無礙解……


生年僅七歲，通達諸聖書，為保家系譜，執行生贄祭。


家畜八萬四，時常為吾贄（禮物），更與高貴物，備為贄祭用。


如鍊鐵火爐，似朅地羅炭，如太陽東昇，恰似滿圓月。


適宜三界教，悉達諸義成，正覺尊近來，佛如是宣說：


勿害諸生物，公子吾歡汝，犯盜與醉酒，祛離斯為善。


彼喜寂靜者，殊多真實知，此世與彼世，應讚此諸法。


身修此諸法，喜利情非情，向佛淨化心，善修最上道。


世間居上首，一切徧知者，如斯說示吾，而後騰空去。


其上吾清心，其後心淨化，此心正淨化，再生兜率天。


彼時心淨故，九十四劫間，惡趣吾不知，得想此果報。


四種無礙解……


羌達巴迦河，岸邊仙處住，茂林時步行，見黃金色鹿。


見鹿心淨化，吾憶正覺尊，更憶他之佛，如心得清淨。


既己寂滅佛，及住世如來，誠如是光輝，吾心如鹿王。


彼時吾得想，九十四劫間，惡趣吾不知，得想此果報。


二十七劫昔，出世一君王，名喚森有情，大力轉輪王。


四種無礙解……


金色正覺尊，行往市場中，姿態黃金值，三十二相具。


無擾無敵者，悉達諸義成，吾禮正覺尊，施食彼牟尼。


牟尼愍世深，彼時吾光輝，吾向佛心淨，吾樂天一劫。


彼時行布施，九十四劫間，惡趣吾不知，施聖食果報。


四種無礙解……


天界壽命盡，一神當消逝，彼等諸神喜，出響有三聲：


由此往善趣，交往彼諸人，善法生為人，獲得無上信。


其信張汝根，確立堅汝身，善宣諸善法，不動生命限。


善持身與語，行眾多善業，更以意為善，慈愍無執著。


再行以布施，積再生因福，更令他人等，為善勵梵行。


諸神以慈愍，賢者天中天，喜彼既離去：汝將幾度轉？


爾時諸神集，吾心起煩擾：即今由此沒，吾生如何胎？


制根一沙門，知吾之厭離，彼欲搖吾心，來至吾面前。


其名須摩那，彼為佛弟子，教吾義與法，彼搖吾之心。


吾聞彼之言，向佛吾淨心，禮敬大雄者，忽然即死逝。


淨根之所使，當場吾再生，吾止於母胎：再受母保護。


由此身沒去，再生三天上，爾時於彼處，吾未見不快。


由三天沒去，吾入母之胎，吾由胎中出，吾辨黑與白。


生年僅七歲，走往入林苑，是人釋族子，釋迦彼世尊。


教使眾人知，其言徧四方，尊師比丘眾，亦見為說教。


舍衛城市中，有拘薩羅王，乘龍象曳車，無上菩提樹。


吾見彼龍象，憶出往昔業，虔敬吾合掌，吾赴眾人前。


生年僅七歲，出家為無家，有名阿難陀，弟子侍佛者。


正行勇氣滿，正念且多聞，淨化王之心，賦與大光輝。


吾聞彼說法，憶起昔行業，彼處依然立，達阿羅漢位。


吾袒右肩衣，合掌於頭上，禮敬正覺尊，吾宣次言辭：


巴多穆塔拉，兩足之王者，吾採尼軍提，置花獅子座。


世間居上首，人中稱長者，勝敗皆棄捨，吾達不動位。


二萬五千劫，諸人有統主，濁垢各八人，有王名滅濁。


四種無礙解……


毘舍浮佛陀，世間居上首，一切人眾等，共赴大供養。


以灰漿作塊，須磨那花環，爾時捧獻佛，獅子寶座前。


眾人齊來集，索求最上花，既得此鮮花，如何捧獻佛。


捧花心清淨，再生樂化天，己昔所行善，得享業之果。


神界或人間，再生任何胎，慈愛一切人，供花此果報。


身口意三者，吾不知惡語，自制苦行者，懇期為侍者。


依吾行善業，滿依吾心願，供養一切物，無惡語之果。


吾供養花故，三十一劫間，惡趣吾不知，供佛此果報。


十及一劫昔，有王名千輻，大力具七寶，出為轉輪王。


四種無礙解……


悉達多世尊，世間居上首，說真令生類，向佛具清淨。


心悅意清爽，採來百水草，吾作花繖蓋，以此捧獻佛。


受尊供物人，善逝世間解，師立比丘中，為說次一偈：


具心清淨者，作花繖蓋人，如即心清淨，不往惡趣行。


世間大導師，語斯正覺尊，令去諸眾人，騰上高空去。


上昇人天時，白繖蓋亦昇，於尊佛座前，展無上繖蓋。


捧獻繖蓋故，九十四劫間，惡趣吾不知，花繖蓋果報。


七十四劫昔，八人名水頂，大力具七寶，出為轉輪王。


四種無礙解……


巴多穆塔他，受尊供物人，如從空降雨，世尊降法兩。


說示不死道，仰見正覺尊，己心得清淨，既離吾之家。


手執美飾傘，親近人中尊，雀躍內心喜，投傘向空中。


更如善御車，亦如上弟子，既往佛座前，佛立佛頂上。


慈愍慈愛深，世間大導師，比丘眾中坐，為說如次偈：


美飾心地善，布施此傘者，既得心清淨，亦不墮惡趣。


七度往天界，將為諸天王，更三十四度，應為轉輪王。


從此十萬劫，生來甘蔗族，其名稱瞿曇，世出有尊師。


嗣法於彼師，法子依法生，諸漏皆正知，無漏證涅槃。


言說滿威嚴，悟得佛所言，心清淨歡喜，其上更生輝。


棄離人間胎，更至神之胎，心適意氣爽，生最上宮殿。


出得宮殿來，時為白傘翳，時懷得佛想，乃昔業果報。


自神界沒逝，即歸人間界，七百劫之間，輪王三十四。


吾身得沒逝，即赴三天都，輪迴且流轉，再歸來人間。


吾入母之胎，眾人翳白傘，生年僅七歲，出家為無家。


通聖婆羅門，名謂須難陀，手持破傘來，施最勝弟子。


大雄大說者，舍利弗致謝，吾聞其謝言，憶起昔所業。


虔敬吾合掌，己心為淨化，憶起往昔業，達阿羅漢位。


即時由座起，合掌於頭上，禮敬正覺尊，吾宣如次語：


十萬劫往昔，此世無上佛，巴多穆塔拉，彼受尊供物。


吾施美飾傘，捧獻與彼佛，最上自存者，執傘以雙手。


如實諸佛法，吾等師成滿，布施一傘蓋，不生於惡趣。


燃盡眾煩惱，除去諸有結，諸漏皆正知，吾住成無漏。


四種無礙解……

