呂澂佛學著作集數位版, No. 7 經論講要（上）(第1卷-第11卷)

故說一切法，非空非不空，有無及有故，是則契中道。


虛妄分別性，由此義得成，非實有全無，許滅、解脫故。


由識有得性，亦成無所得，故知二、有得、無得性平等。


現前、苦果故，唯此惱世間。三二七雜染，由虛妄分別。


由無變、無倒、相滅、聖智境、及諸聖法因，異門義如次。


為常益有情、為不捨生死、為善無窮盡、故觀此為空，
為種姓清淨、為得諸相好、為淨諸佛法、故菩薩觀空，
補特伽羅、法，空性俱非有，此無性有性，故別立二空。


非染非不染，非淨非不淨，心性本淨故，由客塵所染。


謂能障身見、彼事、滅、道、寶、利養恭敬等、遠離徧知故。


闕種姓、善友、心極疲厭性、及闕於正行、鄙、惡者同居、
倒粗重、三餘、般若未成熟、及本性粗重、懈怠放逸性、
著有、著資財、及心性下劣、不信無勝解、如言而思義、
輕法、重名利、於有情無悲、匱聞及少聞、不修治妙定。


障施等諸善。無盡、亦無間、所作善決定、受用法成熟。


種種法無別、及不增不減、並無分別等、四自在依義、
於斯十法界、有不染無明，障十地功德，故說為十障。


極成、淨所行、攝受、並差別、十善巧真實，皆為除我見。


自性、二不生、垢寂二、三滅，徧知、及永斷、證得、三道諦。


勝義諦亦三，謂義、得、正行，依本一，無變、無倒二圓實。


懈怠、忘聖言、及惛沉掉舉、不作行、作行，是五失應知。
為斷除懈怠，修欲勤信安，即所依能依，及所因能果。
為除餘四失，修念智思捨，記言覺沉掉，伏行滅等流。


由因緣、所依、自性義差別，故輕安、定、捨、說為無染支。


表見、戒、遠離、令他深信受，對治本、隨惑、及自在障故。


上、無上。解行、入、出離、記、說、灌頂、及證得、勝利、成所作。


自在、攝、發起、得、等流、究竟、由斯說十度，名波羅蜜多。


饒益、不害、受、增德、能入、脫、無盡、常起、定、受用成熟他。


謂書寫、供養、施他、聽披讀、受持、正開演、諷誦、及思、修。
行十法行者，獲福聚無量，勝故無盡故，由攝他不息。


以離真法界，無別有一法，故通達此者，於共相無倒。


所治及能治、常住與斷滅、所取能取邊、染淨二三種。
分別二邊性，應知復有七，謂有非有邊，所能寂、怖畏，
所能取、正邪、有用並無用、不起及時等、是分別二邊。


唯相、障、真實、及修諸對治，即此修分位，得果、無上乘。


唯所執、依他、及圓成實性，境故、分別故，及二空故說。


三界心、心所，是虛妄分別，唯了境名心，亦別名心所。


一則名緣識，第二名受者，此中能受用，分別、推，心所。


諸相及異門、義、差別、成立，應知二空性，略說唯由此。


無二、有無故，非有亦非無，非異亦非一，是說為空相。


此雜染、清淨，由有垢、無垢，如水界、金、空，淨故許為淨。


具分與一分、增盛與平等，於生死取、捨，說障二種姓。


善、菩提、攝受、有慧、無亂、障、回向、不怖、慳、自在名善等。
如是善等十，各有前三障。


於覺分、度、地，有別障應知。


於事不善巧、懈怠、定減二、不植、羸劣性、見、粗重過失。


已說諸煩惱，及諸所知障，許此二淨故，一切障解脫。


許於三自性，唯一常非有，一有而不真，一有無真實。


於法、數取趣、及所取能取、有非有性中，增益、損減見，
知此故不轉，是名真實相。


無性、與生滅、垢淨、三無常、所取、及事相，和合、苦三種，
空亦有三種，謂無、異、自性，無相、及異相、自相三無我。
如次四三種，依根本真實。


世極成依一，理極成依三。


淨所行有二，依一圓成實。


名徧計所執，相、分別、依他，真如、及正智，圓成實所攝。


流轉、與安立、邪行、依初二，實相、唯識、淨、正行、依後一。


於蘊等我見，執一、因、受者、作者、自在轉、增上義、及常，
雜染清淨依，觀、縛解者性。


非一及總略，分段義名蘊。


能所取、彼取、種子義名界。


能受所了境，用門義名處。


緣起義於因、果、用、無增減。


於非愛愛、淨、俱生、及勝主、得行不自在，是處非處義。


根於取、住、續、用、二淨、增上。


因、果、已未用，是世義應知。


受及受資糧、彼所因諸行、二寂滅、對治，是諦義應知。


由功德過失、及無分別智，依他自出離，是乘義應知。


有為無為義，謂若假、若因、若相、若寂滅、若彼所觀義。


以粗重、愛因、我事、無迷故，為入四聖諦，修念住應知。


已徧知障、治，一切種差別，為遠離，修集，勤修四正斷。


已種順解脫，復修五增上，謂欲、行、不忘、不散亂、思擇。


即損障名力，因果立次第，順抉擇二二，在五根五力。


有倒順無倒，無倒有倒隨，無倒無倒隨，是修治差別。


菩薩所修習，由所緣、作意、證得殊勝故，與二乘差別。


應知法界中，略有三分位，不淨、淨不淨、清淨、隨所應。


依前諸位中，所有差別相，隨所應建立，諸補特伽羅。


器說為異熟，力是彼增上，愛樂、增長、淨，如次即五果。


復略說餘果，後後、初、數習、究竟、順、障滅、離、勝、上、無上。


總由三無上，說為無上乘，謂正行、所緣、及修證無上。


正行有六種，謂最勝、作意、隨法、離二邊、差別、無差別。


菩薩以三慧，恒思惟大乘，如所施設法、名作意正行。


隨法行二種，謂諸無散亂、無顛倒轉變，諸菩薩應知。


出定、於境流、味沉掉、矯示，我執、心下劣、諸智者應知。


知見於文、義、作意、及不動、二相、染淨、客、無怖、高、無倒。


知但由相應、串習，或翻此，有義、及非有，是於文無倒。


似二性顯現，如現實非有，知離有非有，是於義無倒。


於作意無倒，知彼言熏習，言作意彼依，現似二因故。


於不動無倒，謂知義非有、非無，如幻等、有、無不動故。


知顛倒作意，未滅及已滅，於法界雜染、清淨無顛倒。


知法界本性，清淨如虛空，故染、淨非主，是於客無倒。


有情法無故，染淨性俱無，知此無怖、高，是於二無倒。


差別無差別，應知於十地、十波羅蜜多，增上、等修集。


所緣謂安、界，所能立、任持、印、內持、通達、增、證、運、最勝。


修證謂無闕、不毀、動、圓滿、起、堅固、調柔、不住、無障、息。


此論辯中邊，深密、堅實義、廣大、一切義、除諸不吉祥。


