乾隆大藏經（新文豐版）數位版, No. 1649 山茨際禪師語錄


禍不單行福不雙夜深披雪又遭霜刺形一入膠盆子洗盡長河沒掩藏


積翠烟濃撥不開三三兩兩畫樓臺不知已洩春多少猶向杜鵑啼處猜


故園花不開躊躇凭欄立多少守花人言藉春風力


一個文殊尚不容那堪千萬靣相同當時直下分明看縱使瞿曇也不中


殺羊已是賣風流颺下屠刀落二籌何似庖丁逞好手三年不自見全牛


上大人丘乙己陌路逢論詩禮三百篇篇意若何仲尼一言備之矣江南三月鷓鴣聲有堪聽有不堪聽


浪湧千層涉者艱撥開烟霧見波瀾車牛直下翻身轉踏碎寒江月一團


前百丈後百丈秋水長天無兩樣野狐墮脫有來繇陝府灌鐵牛嘉州打大象


獅子嚬呻更有誰黃金殿上任施為爪牙未許輕相觸兩掌還他顯大機


大用現前全殺活兩堂直得膽魂驚知恩獨有花猫子刃下分明呌一聲


臥月眠雲幾十春一張弓箭不離身相逢用盡生平力中的誰知只半人拗折罷更慇懃孰料三平復問津烟積斷弦遺恨跡寥寥千古亦寒心


三頓烏藤直似呆大愚一撥眼方開便言佛法無多子脇下還拳痛處來


一谿流水抱柴門菜葉招人到白雲只有麻衣遮瘦質且無坐具接高賔寒溫茗共知凉熱豐儉家同識富貧今古閩山菴畔月蘿痕牽影十分明


驅耕奪食不容情擊碎驪珠光始明是聖是凡俱坐斷太平風月只惺惺


死猫頭活眼方明三十年來共此情路遠夜長休把火大家吹滅暗中行


枯榮本屬今時事諸子從他見有差若向藥山言下會當人眼裏事如麻


國裏無禪更沒師鷓鴣啼在未萌枝錦衣人只觀花柳打失雙眉自不知


理釣扁舟三十秋蘋花為餌月為鈎金鱗戲浪清波現吞吐幾回不轉眸施毒手結冤讎離鈎三寸如何道迸出波心忽點頭破船覆却江天曉千古佳聲播未休


一笑全韜殺活行回頭轉腦暗生驚當初只道茅長短燒了元來地不平


披雲帶露十分春任是王維畫不成莫若于今閣筆去水天一色自然清


彼此肝腸盡底傾清波明月兩人心歸去罷浪風平君往瀟湘我往秦


毛頭星現在當門百怪千妖盡轉恩細嚼爛紅剛一塊翻成沒底破沙盆


大眾退後韶陽直剖更問如何秋蟲開口久經戰陣老將軍不施寸刃取人首行路難行路難愁腸一片滿目江山


當機覿靣提覿靣當機疾一往與一來猴白遇猴黑


是即是兮可惜許放去來無別理和風搭上玉欄杆知音特地重相舉


滄溟一竭見鯤鰲陸地波濤萬丈高鐵壁銀山齊破了賊身無處可潛韜


話到其中冷似冰更加一頓怨猶深珊瑚枕上兩行淚半是思君半恨君


賣油投子實頭翁用處全提殺活宗端的看他同展事白蘋開對蓼花紅


彩雲影裏仙人現手把紅羅扇遮靣急須着眼看仙人莫看仙人手中扇


大家相聚首共喫這莖虀滋味從來有沾脣不許知一堂風冷淡千古月光輝標致余方繼飯香蓴菜


痛棒通身不改愁竹篦度處笑擡眸是男是女俱忘却白日長江水自流


老覺情閑似太孤五更粧點接師姑雖然已中烽烟計粉面脂唇洗得無復云咦


道虎抽身天目老見虎卓立謝家郎一般時節全提處大地明明絕覆藏


山邊水邊待月明暫向人間借路行如今還向山邊去只有湖水無路行


覆雨翻雲作者機電光石火較遲遲就中明暗交加處只許靈雲備老知


知有何妨異類行綠林深處忽蟬鳴隨聲逐色人無限蹉過當陽古老心


覿面提持見也麼祝融不在亂雲窩會也未莫蹉跎山色溪光走大哥


赤體條條絕覆藏草鞋踏雪印全彰堪憐岐路忘羊者滯跡追尋失本鄉


溪上水流溪下水南山雲起北山雲洞天人影稀相見踈隱鐘聲破曉聞奪人不奪境


誌公不是閒和尚馬祖何曾是作家道泰不傳天子令相邀同喫趙州茶奪境不奪人


白牯腹中藏日月蟭螟眼裏納乾坤干門萬戶凉如水塞壑填溝不是塵人境兩俱奪


長安門外踏林月花柳叢中上酒樓有意氣時添意氣不風流處也風流人境俱不奪


不枉靈山親囑付萬機暇處扣禪關宗師手眼天然別殺活全韜一語間


正中偏水滿長江月滿天弱柳垂金細細謝家人上釣魚船


偏中正寶殿無人侍亦敬縱橫本自出常情奉重還如法王令


正中來玉鏡高懸坐寶臺揮指頓令天地靜蘆花雪月絕纖埃


兼中至打雨打風舒意氣玉堦出入唱巴歌落魄暫時今又貴


兼中到石女懷胎頭帶天明生得白頭兒東擲西拋誰敢號


孤貧自謂己風流明月堂前乞點眸玉鏡纔彰妍醜現泉州白酒二機酬


一句具三玄一玄具三要咄哉老汾陽拈出猶弄巧看破了道道


拂拂薰風生夜闌百千諸佛骨毛寒歸去罷無處安長空今古月團圞


林下尋師扣板扉揚眉相向頗依俙作家手眼天然別笑裏全韜殺活機


風前一語定綱宗漢語胡言信亦通末後重提千古令孤燈日下帶朦朧


共將胡餅賣街頭與奪從容得自由變局換旗功始立輸他一著不封侯


無知即是有知時知即無知任所之萬古長空風月在折旋俯仰更由誰


千紅萬紫總陽春無地能容着眼睛除却華山陳處士誰人不帶是非行

