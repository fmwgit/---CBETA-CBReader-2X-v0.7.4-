乾隆大藏經（新文豐版）數位版, No. 1642 明道正覺森禪師語錄

睛點活龍 龍飛在天 赫赫丹墀
喝正宗風 擒來佛祖 立地成之
毫光燭宇 霜氣摩霄 在此須眉
金精玉彩 磷磨百折 亘古如斯



頭髼鬆鼻突兀膝拄腮皮裹骨見之曰佛咄咄


一蒲青草上四靣白雲飛盡日無言說巖花落滿衣野店風濤驚泊岸西峰月上善財歸


滿頭滿面落索離離披披衣着猛火堆裏出手出脚你捧的豈不是如意寶輪麼多少人看破銅鐶石角合掌云也怪他不得


頭大頭無角肚大肚無橐盡道是奉化縣老官不知說得着不着放下布袋等個人手裏把柄破木杓噁


怒目咬齒何苦如此而今用師不着有理也是無理西天東土一般各各自有所以祖師祖師請起請起


懷悲願露古顏孤笻直過萬重關竿頭風月灘灘別足底烟霞處處閒稱幽興惟此山驚回龍夢出潺湲奇石蟠松無限意雙峰絕頂許誰攀


者漢毫無長處惟聞先聖遺言如飲甘露曰不強無達不勞無功不忠無親不信無復不恭無禮此五者終身行之或云既傳臨濟正宗因甚不行棒行喝烹佛煉祖作此三家村裡老儒語耶慈翁曰是是問取懿山德子


踏碎暮雲披破衲衝開朝露握茶條饑投古寺暮歇崩窑電雷無剩跡如何有影留休休且與丹青共唱酬


踏破草鞋坐消白日北海天麻南台烏藥嚼得破者急須吐却吞不下者翻成毒藥


水至柔而能攻堅故一其內美哉渢渢乎經始綿綿滂沱淮海子宜自勉


本來無一物何處惹塵埃六祖好語話幾人不錯會


凉月侵衣紅葉鮮杖藜幾度塔松前寒鴉數點棲枯杪一陣西風霜滿天


是處江湖有釣簑相逢猶更問如何橫吹黃鶴樓前笛直是廬山採菊歌


當軒竹珮因風響遶徑梧陰帶月奢曾識桃源仙子靣豈緣流水覓胡麻


夕陽樓外淡烟籠野渡舟橫草接空望斷嶺南人不見九江月冷水溶溶


破額山窓紙泣風烏聲月下遶青桐夜寒古殿鷄鳴蚤曳杖仍登最上峰


撲靣蓬塵擬蔽天東禪槽厰若為傳應庵華祖三生室耕者南田又北田


塔上雙虹適偶期焚香誰識獨悲思池當夕照半添色句與秋山兩鬬奇龍出無心三汲浪鶴鳴育意九臯岐若非吾祖何來此雨細風斜歸去遲


遊罷荊溪過上方笑看歸鳥磨斜陽千盤石徑雲承屐一室松風月滿床既破浮生塵外夢寧躭長夜定中香分明塔下鐘清韵多少時人歎渺茫


孤逈逈露堂堂紅柿落雪梅香一洲魚胔市千樹木奴荒多少人到者裏錯過祖師何以故終日河隍談法要無人塔影又斜陽


潮聲隱隱自歸宗別壑沉沉起暮風望裏青眼闊孤飛天外鴻聰上座行矣霜花白重來枸紅


寧從落落勿碌碌始信睡虎藏深谷試劍池邊花自閒點頭石上雲團簇息當六月風方勁名在千秋日正昱一瓣心香告祖前數聲長歎離山


春鳥逢人自喚名芝蘭滿谷藏深草無限禪和努眼睛


結夏安居雲水聚施主雖然個也無竹石松風時共遇


燕去雁來歷亂過梧桐葉落一天秋雙峰月上僧功課


被絮前冬脚踢破夜寒無數箇翻身牀頭老鼠如旋磨

