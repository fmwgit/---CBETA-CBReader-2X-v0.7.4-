乾隆大藏經（新文豐版）數位版, No. 1669 御錄經海一滴

永滅惡道苦 芥子投針鋒 佛出難於是
佛不染世法 如蓮華處水 善斷有頂種
永度生死流 生世為人難 值佛世亦難
以知佛世尊 欲入於涅槃 高聲唱是言
世間無調御 不應捨眾生 應視如一子
如來在僧中 演說無上法 如須彌寶山
安處於大海 佛智能善斷 我等無明闇
猶如日出時 除雲光普照 是諸眾生等
悉為生死轉 以是故世尊 應長眾生信
為斷生死苦 久住於世間


要必當有盡 夫盛必有衰 合會有別離
無有法常者 一切皆遷動 流轉無休息
三界皆無常 諸有無有樂 故我不貪著
離欲善思惟 而證於真實 究竟斷有者
今日當涅槃 我度有彼岸 已得過諸苦
是故於今日 純受上妙樂 以是因緣故
證無戲論邊 永斷諸纏縛 今日入涅槃
我無老病死 壽命不可盡 我今入涅槃
猶如大火滅 純陀汝不應 思量如來義
當觀如來性 猶如須彌山 我今正涅槃
受持第一樂 諸佛法如是 不應復啼哭


寂滅為樂


是故當默然 樂不放逸行 守心正憶念
遠離諸非法 慰意受歡樂


