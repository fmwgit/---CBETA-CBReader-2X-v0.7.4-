乾隆大藏經（新文豐版）數位版, No. 1643 弘覺忞禪師語錄


貴買無數僧祇賤賣一時拈出盡底家私暴揚誰知常住僧物乃有百萬癡猶道渠儂是佛不是佛正法眼藏廣流通一切聖贒如電拂


事佛抂後覺法抂先三昧同鑣調御出入諸禪熾肰從來鶉衣百結一向盂朝天多子曾分座雞足久連底事閒身歸未得無端一笑風歬


七佛儀彰傳水器剎竿倒卻慧聞幢翻身驀過空王界山海誰憐繫馬樁


化艸逢生日胎衣變九條青林縣佛記香乳自空飄示以龍奮迅因之折憍大慈力無上筆舌豈能描


玉塵橫拈時一埽紛紛華雨來何早五印風馳剛偃倒聲浩浩頻石室籌如艸春色屋頭誰戶少殷勤末授無師道心印確肰非瑤造真明導波旬嫉妒從茲薨


出家不為身心師子驀頭擿超步支離眾八千同人早遇梵天席通真量兮慧超方金日灼肰耀大荒


來自心往無向一鎚擊碎虛空藏闤闠人中識大乘傳衣觸器何曠真過量蹭蹬僊階泣路岐指彈六劫曾超上


徉狂冀人間世慈定方趨又出來鐼遭他安柄了虛空謾把華栽


髻生瑞彩腹流灮智炤如空豈有方眾角半千人頓獲起家何似獨祥可怪宗傳跛又吃饒一偈費商量


癡癡故故杜杜推開父母嫌他佛祖立定跟齩定牙春灮不管流秊鹽行七步何誤袈裟得一身多回頭卻來時路


勞生豈畏出頭難抂處春風抂處閒白首人阿堵裏祥帀座徙移間明珠自顯香象精進非干攝怠頑欲識渠儂端的處黑華貓子面門斑


神機旁礴言鋒如槊倒將鐵鋸舞三臺解卻天馬頭一角來住俱非佛亦不著變大地作黃金決洪流潤枯涸覺華紛紛桂子落


衣被含生僅一端紛紛異見孰摧殘當臺舉起軒轅鏡萬古蚩尤器舊顏


賺海偷天技自神頂門一拶器家珍三千異論流雲五百同乘合雨臻力卻王宮嫌近勢親探虎穴遠求人只今象教仰明德荷戴奚獨子忞


生知大達詼諧閎肆豎功勝無上之幢落修羅天外之臂說法辨魔揀異為人入泥入水龍山千載月輪孤閻浮夜夜清輝裏


傳得龍山格外宗五天何止辨推雄圜輪識體知無相耳明因驗有從旛動巴連人結舌詞傾百論座生風鴛鴦繡出金鍼度千古令人話莫竆


義證無我道自尊驗人骨出不師存天酥酡食并甘露凡聖都來與一餐乾坤萬象奔金河撈得鐵崑崙


玉出崑岡金生麗水過去莊嚴劫如來驀地撞翻十二寶落迦童子盡力扶起古殿月冷風高吻牙劈齒不因五百生歬業鏡自難逃誰信娑羅王佛是你


舌頭怪得利銛釾生小逢人擅作家齡叶機宜真有百鑑圜內外洞無瑕風鈴擺斷黃金索心地迥開鐵華一自燈傳高躅後黃梅路上事如麻


轆轤天上下波劫閻浮貪他從來著他底無端惹得許閒愁東風吹戶牖一釣上金鉤今後春灮行有腳瓊華開徧古揚州


開明之度智慧淵沖客舍無生途聽了到家天外指彈中奮逸翮鼓清風揚大海起蒼龍臨行不捏些兒怪誰道顰眉效隱峰


可是真燈繼瑣諓如師芳躅請推挻應真固避居懷日智者曾親七劫歬何知衰颯穿瑩琇把鸞膠續斷絃激發俄頃成大慧良駒自古一揮鞭


鼓腹無鉤萬象騰紛紛宿慧總餘能不因半偈攑羣鶴定作神通傳上僧


千身分大內九白坐林隈龍宮七出八沒紫殿日降月徊幻惑拘羅神直頭罵教倒驚羣師子子驀鼻抴將回獨羽毛成隊去不知何日得歸來請下一轉語為祖師出氣看


難兄難弟古攸艱龍子何如師子機佀桔槔終曲喻智方流水少窺斑蹏涔迹陷揮肱援合浦珠亾唾手還興到陽關時一唱悲風千古動龍顏


劒出龍淵珠潛寶浦逢別者而開拳遇知音而即付風行迦勝兮固默論之斯摧艸偃南天兮奈霛通之正妒及乎毒中之而靡傷衣燓之而如故肰後師子之真嗣方明密多之祥始遇嗟乎道之難行也擷芳芷於歬修兮恍予心兮日睹雖不周於今之人兮亦執鞭兮予慕


霛異天肰降迹來其如智眼絕纖埃誕生不墮今時貴綠蘚從封古殿臺氣貫嚴城禨正兆空飄金鎖夢初回閒思近事籌往事抂昔真宗不易恢


挂弊由來顯妙傳衣珠默示若為甄一竿釣上龍門客萬古支那受禍延


竺乾埽土又東華擬混閻浮共一家布鼓鳳凰臺岌嶪風楊子浪交加方思嫩桂傳僊種坐看寒梅釀雪華皮髓可憐剛俵了依肰跣足過流沙


自拌為法捐軀放下元來一物無早信心宗傳不得何須換卻舊頭顱


法僧悟得一刀休山谷猶傳燦赤頭辠性不知何處去岧嶤天柱自千秋


腳下無私得大自在坐斷雙峰天書不采愛翹壄鶴松可原驚銜華鳥叵耐猶廝頼不甘卻薶藏強出人歬生捏怪


身歬身後不多爭白髮猶能復稺嬰矗矗青松長自老滔滔濁港幾時清有人和得完圞句許見祖師眉一莖速道速道


七百黃梅一偈降倒將九水入盂囊東流鼓作西流派天下谿沸似湯


五葉分披果欲成高支結得最寧馨金雞謾訝縣殊域法器先徵動帝庭蹋斷源無一滴卷歸南嶽起滄溟堂堂大用平拈出怪甚兒孫越格行


日月佛為面虎眼眎耽耽為翫清谿景幾回宿艸菴牛頭沒馬頭還風卷輪蹏過海南無限英霛遭蹋殺愁雲漠漠至今猶自鎖精藍


鼻遭扭得脫耳遭喝又聾渾身無著摸任意擿西東哭笑顛翻師子堀杖槌撥動壄狐宮興禮樂啟禪樷崱崱屴屴肅肅雍雍有驚人奇特事巍巍坐鎮大雄峰


偉堂堂頟有珠那堪悟處大庸麤縣機動陷南泉虎倒用時掀百丈須一任牛頭橫豎說不奇梢子卻能浮大中帝面頻揮掌裴相國名輒呼八十四人剛列下噇酒漢擬何須家風幸是當秊別總似而今早滅胡


鐵棒打不業風吹又生白拈僥似賊險過如阬剛言佛法無多子卻有三玄要主賓趠得用攫行分明黑漆灮生桶幾許精霛鬼共爭


受冤大覺誠難雪中毒滹沱莫當古廟中軃欺壄鬼紫羅帳合繡鴛鴦梁山頌子醻旻德屈項鞭屍戰法場莫道雲居曾靠倒髻珠親手下君王


胸中無一物著著超機變千仞孤危赤肉團堂堂壁立恣揮揎薝蔔林鬼厭箭老鵶沒報君知餓虎投嵒許誰薦阿呵呵只合黃面浙西人棒下無生師不見


錦繡腸生腑焦銅矢抂腰殺人不眨眼一箭落雙鵰物義無傷底開心兼劈腹潭魚隱者湯盪火加燒蘆陂鐵印當頭搭鏡水艨列漢飄七載單丁風穴寺行藏何止擅孤標


出脫法華念平超廣慧真間行收艸賊好手不張名一言截斷千江口濟北遭風莫傾欲定大仰來果再日輪午後騐全身


龍袖拂開展御眸山河席卷到交州禹門點下千千客大器褫成上上流正道三玄恢祖域邪宗一句破蚩尤桮盤驀地驚狼藉半陌錢燒萬鬼愁


柴柴崖崖瀟瀟灑灑閒闖楊李宮牆輕躍汾州爐鞲扶搖九萬負翳空翼而等若鴻毛雲濤際天接濟北流而愈加澎湃南公叱咤亾魂諲老喑嗚挫敗手鑠黃河乾蹋須彌壞一劒當軒踞坐時烽煙六合收沆瀣


監寺兒孫徧界能禪不說渠儂無端捏定慈明老禿驀地拓開同參九峰方信金圈栗棘難奈始知三驢兒頑兇雲迷大壄霧鎖長空奮迅灼肰龍自抂其餘消得幾多風


覰破春風笑裏刀山河徹底沒谿橋瓊樓玉殿莖茅見今古白雲響夜潮


咄哉川藞苴無口非啞有舌胡利潦倒沒狀邨夫一味小兒子戲參圜鑑譏圜鑑手段平常師白雲嫌白雲語言重遲只合皖水作眼皖山作鼻與他七出八沒橫三豎四輥繡毬唱巴謌夢拄杖教禪理石擊尺咦喜美磨盤生八角旋轉夌風起


夢回時一聲雞千山俱落炤得意處四句偈萬派悉歸源風濤生舌底劈歷齦根白雲宗等閒滅卻碧嵒集特地瀾翻眉間寶劒起妙喜中之活袖裏金鎚醒太平悟後之昏雕鐫諸子卵翼同門盡道東山家業大誰知陰翊賴渠恩


行僧睡於菟踢蹋廣南蠻肉醉川圜悟刮地腥風吹建炎紛紛眾角如蠅聚盡刊落何知數遼空搏得天麒雄雄坐斷雲嵒路


門啟甘露道震梅衡三驢風蹏十分潑剌擎瞌睡虎頭角數倍崢嶸橫揮雪刃埽蕩欃槍佛受煅兮祖受烹邪舍塔中敲鐵磬天台鴈蕩絕人行越格量出謂情虛空背上白毛生


投機以句廓徹頂門唱脫空謌白格頭魚扇子捏人痛處等閒佛祖黯消魂風馳七剎響徹九閽口似乞兒席帒鼻如歉歲塵甗人言匡僧再世我道蒺藜重蕃黃金骨鎖中峰塔破沙盆注萬谿源


風行水上木落秋山一菴破壞四壁倒削梓慶鐻弄宜僚丸如太阿之落膊似神珠之盤寶劒從渠開獄底龍灮斗畐人寒


藞藞苴苴崎崎嶇嶇一似卭州磁盌端如遂府盂卻知四明六縣解道奉化八都蓋為從歬曾聞些臭猢猻氣息到底辨得王獦獠李麻鬍若將二十秊徑山法宣大內衣賜金縷與夫再新桀構積有豐儲底以為盡渠能事不孤老胡彈指一下云唵蜜怛哩智蜜怛哩孤何異瞎眼波斯念梵書哉


生鐵鑄面具黃金疊脊脢萬里青湘寒燄發千秊柏華開赤手牚佛鑑潑天門戶單絲釣暜明浪鯨能袖藏風雨舌卷雲碧玉盤中珠宛轉琉璃殿上月徘徊


萬里血戰空拳破壘眉毛裏積山嶽鼻孔中藏師子兒烹大爐鞲下惡鉗鎚排達磨不是祖阬諸佛陷泥犂斷岸無路天階去梯拔地千尋嵒壁立西峰高厭五山


流泉迸冽智水湍洄關仡仡一蹋兩開新篁屋頭春色寒景掃萬里飛埃處處喧傳古佛心心荷擔如來河目嵌海口馬頰魚顋生鐵蒺藜當面擿琉璃阬塹遶身栽


虛空擈地一聲號突出千嵒萬仞高趺坐龍山三十載閻浮下眎空牢牢風颯颯雨騷騷噴嚏青蓮香徧界通身毛孔笑如濤


達蓬燕坐鄧尉開山諸家門庭勘徧一喝納敗龍灣灮福錦陷獸大湖香餌垂綸壄火葛藤燒不盡是非從此譒人寰


接得滹沱的骨傳徽音親口自爺宣行言何用嗟遺逸面目如今已儼肰


虛空一棒打破東明日涌榑桑爪牙莫怪生獰甚脊骨從來似鐵剛薶向安谿去雲自藏春色滿園關不住半疄黃獨噴天香


坐斷秦淮百二州龍踳信是馬駒流無端古道輕凌躐惹得西風笑點頭摶取東山開梵宇倒傾三峽泛慈舟藞苴不是蘇子休認文星作斗牛


高峰展旂石頭下寨倒用鐵牛之機何止坐觀成敗二水中分白鷺洲三山半落青天外


鬼窟裏頭全身跳出九十六種濶步橫行越樣生機彌宇宙滔天活路雲霆瑪瑙階白玉屏紫羅帳裏攃珠珍塞北江南弘大化風流獨占許誰鄰


一關把定古山河三尺龍泉炤膽磨無限飛鴻驚不度華山突屼太行峨


機投大覺道無聞曲翻韶陽之調絃奏師子之筋倒嶽傾湫萬人氣索持綱挈紐千聖一縜廓禪天以再耀洗佛日以無氛頭挨周嶺雪衣挂楚山雲烈燄爐中飛彩鳳頂囟裏攂砏夫是之謂大明國裏天童忞三葉之顯祖有元天子暜應國師十世之嫡孫也


燈華爆斷眉夌骨修羅拓出夜义頭萬方暜炤而乍明乍昧一笠半遮而全放全收把任公之釣移夜壑之舟化變鯤鵬歬悟後修潑天浪接禹門濤終古源源不斷流


壞那伽定明格外宗奪人天正命之食滅從上瞎驢之蹤截斷眾流如太華之倒地圅蓋乾坤似寶鏡之交融旱忽震後夜霜鐘肅肅金風吹大壄山山色露秋容於乎小子何命之禪之髓兮僧之龍

