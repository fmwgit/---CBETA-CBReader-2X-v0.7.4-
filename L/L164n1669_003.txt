乾隆大藏經（新文豐版）數位版, No. 1669 御錄經海一滴

能善分別諸法相 於第一義而不動
已於諸法得自在 是故稽首此法王
說法不有亦不無 以因緣故諸法生
三轉法輪於大千 其輪本來常清淨
天人得道此為證 三寶於是現世間
以斯妙法濟羣生 一受不退常寂然
佛以一音演說法 眾生隨類各得解
稽首能斷眾結縛 稽首已到於彼岸
悉知眾生來去相 善於諸法得解脫
不著世間如蓮華 常善入於空寂行
達諸法相無礙 稽首如空無所依


