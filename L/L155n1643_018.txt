乾隆大藏經（新文豐版）數位版, No. 1643 弘覺忞禪師語錄


天真本有心何地容生死分別念即乖生死基於此認得心亦識賊返誤為子心若不生時一目青與紫法法盡圜通物物皆霛活白牯古彌陀黧奴老悉達向外擬逢渠有求苦非樂親躋死心堂無人亦無佛


大患為有身有身眾苦攢偶爾暫違和百骸已不安况復火風痛徹摧脾肝問身曷由始險墮生死湍身實無知覺欲海心龍蟠心依境緣起境復自心刊竆心起滅處探索無倪端乃知心如幻四大誰主官身心性既離苦蕩雪春殘佛子欲免苦請作如是觀


八旬後住觀音院想來不為身心暜同入骨意何如清眾難一地居趙老英公咸傑出千秋社誰與匹緣成道德抂樷林生死猶肰不二心造道伊余多恇怯倍知根性猶日劫友以嵒頭馬祖師未免獎藉費支持介爾孑立一隅方望玄圖再啟疆祇博偷安嬴日夕嘉言善行從何摭知新謾道常溫故孤陋恐當日步眾中須知有識者烹金自古賴良冶心塵易壅幾時休休待霜華點鬢稠霜鬢猥言難事眾燒香換水皆神用不知老至孰云哉纔穨齡可百灰祖域竆莫等閒尚虧一簣未成山見山道昔人譏見道山何所歸


祖風揚北海帝勅抂而躳炳煥奎章揭霈霶德施隆大移齊魯俗鑿智愚瞳勿謂欽承小厥聲天語


宸慮何覃厚風雲藉爾征因憐舐犢意遂展及烏情奮志醻先德殫躳報聖明毋為耽晏逸鍛羽負生平


法孤不自起仗境乃方生君拍雲中版我吹水底笙敲空偏有響擊木故無聲拈卻東坡意試將眼一聽


大海無長潤虛空有壞秊妙體金剛固慧身劫石堅銀臺曾不變白鼠自推遷春秋何足論好識未生歬


孔顏樂處意何長自得吾真萬慮一箇閒身天地內半瓢風月枕肱傍階歬秋艸橫千古眉底青眸貫百王春雨乍滋霜又落笑看人世電飛灮


真法供須身命醻紅蓮舌剖大經流法門無盡毛端揭海墨難書一滴收金色吐吞華藏晝紫豪掩映百城秋懷來五頂三千里珍重天龍護似眸


善巧何煩破一塵經王剖出抂當人重覺帝真元命細瀝孃生泡沫身軸軸紫霞灮飲日行行古錦象春天龍眎等無憂塔長此雨華滿赤堇


南望故山北望祠心縣祖寢凄其園陵幸藉長居守墓木猶煩力護持縱直囏虞須愛莫因枯澹依違秋霜乍降蘆華白鴈足音書好寄知


箇事由來無欠剩情生不覺地天縣萬緣寢削誰為我一句截流自造玄拌得身心如鐵石從他滄海變桑田冷灰爆出黃金豆方是子行運泰秊


四十秊來作頻涌泉何事我何倫步如未穩行宜卻心若有差道豈鄰好趁打頭猛烈志免為末後負恩人閻浮一念須千返話到心酸淚漬巾


謾云寶位授凡庸尊貴由來不涉功抂迦陵音早異雇除客作見何蒙未憐落魄生華膴還訝白衣卻拜封珍重禪流休鈍置祖園大有昔時風


生死路頭險且玅幾人生死路逍遙未能桶子連篐落難霛龜帶龜意馬休韁須夙心猿罷跳擬何朝骷髏恐待壄蒿沒吹斷西風恨不消


拌得亡身失命來翻空倒擊虎關開天如有蓋雙眉拄地若無垠一望該咳唾潤飛甘露雨嘯唫響落破山頫觀下宇茫茫者蹢躅玄途實可哀


盡空法界不容身今古輝騰豈有辰堅密情封塵內體風灮過劫歬春香流燄非孤起機感道交自我神舉足欠申豪相裏寂灮何止共為鄰


子筞麒天降日母攀蓮菂寶階登死生何意波相趲哀樂還如電忽乘殃崛刀頭能立卓文殊劒下自飛騰金雞嗁破長宵夢笑倒霛山五百僧


殃害樷林五十秊今朝且喜腳梢天龍宮掩骨難藏迹碧落揚灰尚有羶何處黃金充一國還他臘月產青蓮要圜昔日疎山話特報諸方上上贒


朱門肯易贒豪青嶂難將白水熬千礎共攢成巨搆眾流合滙起洪濤金山莫猒頻頻鑿福巘須看疊疊高但媿我無能消受幾回短髮為君搔


識浪津津潤苦芽目歬不了事千差何如抵死生去攃手縣嵒卻到家


穩坐家堂始靜寧長安雖樂總竛竮頭只有些兒路千劫還君一度行


業累多生不計餘白獒骨積億迷盧傷心最是天涯恨那得臨岐又上途


滄溟無底謾投鍼一失人身倍莫尋不是舉頭天外客難教明月下危岑


無常殺鬼抂逡巡不住流灮豈待人顧佇才生千萬劫擬從何日出沈淪


斷常阬塹世羣栽誰下金剛種子來知有己霛休負優曇直教火中開


閻君不貴百王書梵志徒肰泣蠹魚乾慧信知難敵業祖園早好耕鋤


寂寂華陰月轉廊幾回坐盡瓦爐香翻思波迸迷途日乾著風霜曉夕忙


歲月磨殫選佛場那堪骨瘁精亡三途一報俄千劫細數從歬苦孰長


到得心空第秋倒騎驢子上揚州饑餐飲無餘事大丈夫兒合自由


快雨悲風一樣聲情因念別慘舒成道人不作紅塵夢長為青山臥石屏


古棱棱道者裁嘗攜羅漢入天台滄溟折箸還同攪穿盡魚龍後顋


古棱棱道者裁嘗攜羅漢入天台潛行妙有機先著佛祖還他步後陔


古棱棱道者裁嘗攜羅漢入天台葛藤鏟斷今時古路還君向上徊


生機劈破玉團圞手把琵琶月下彈響遏廣陵清曲幾多夢斷曉春寒


大歇還從大徹來是誰掩息如灰寒崖徹教冰華佇聽驚天動地


手有摩尼能雨寶家無儋石未嫌貧理彰必自緣時至一日還傾百斛珍


監寺兒孫將徧地祖翁抂昔有嘉聲嗣音傑作金雞唱破曙河山盡曉明


雪宵立老栽松古道有行孰問蹤尚羨真如剛子和巾廿載事彌恭


宸衷嗜道邁歬王奉御每監內道場不為聖神求法匠勞勞誰問越山長


對御譚禪妙有鋒語當箭拄卻從容恩波湛湛沐偏厚常抂君王顧鑒中


金錫半生縣帝闕師名兩度受皇恩祇將鼻孔閒聲息日轉真經百億番


延平劒氣干牛斗那磨礱抂帝旁殺活從伊顛倒用當鋒不一豪


禹門浪裏擎頭角破長天萬里風騰蹋試行師子步無端弄入帝王宮


三十秊來探祖風隨方叩擊徧禪樷相醻一片邗溝月歸揭清炤海東


選官選佛總馳求活計秊來一筆勾下太湖三萬頃波日夜接天流


羅衣截作紫方袍佛日扶將舜日高世出世間洪擔子荷擔須是大英豪


家國淚兒女恨秋風秋雨總傷神是誰衣破渾無結石衲從來不受塵


焚香阿閣日垂簾三藏承恩許貫淹塵內有經親剖出何須破句讀楞嚴


長侍君王賜澡修聞思放赦罕餘從參活潑玲瓏句不看諸方死話頭


千秊骨董分真贗萬歲臺歬日進陳一一拈來親舉似誰言珍寶數他人


聖慮淵詎易探宸衷獨許智臣諳知君自是僊陀客索馬何曾卻奉鹽


當空一搭彩文披未說風行閫外時妙應千差與萬別曾無死句得能奇


機活全因手眼明一絲纔動彩文成經綸誰實康天下衣被含生卻媿卿


天童法乳潤閻浮若箇知恩解報醻颯颯千林秋色莫真風何意扇南州


亮公洞裏曾招隱不學孤蹤去莫追輓得西山將落日回人盡豁雙眉


幸似岷峩親濯錦何妨川廣說同風媿非佛日能分炤裏馬欣蹋落紅


不下西山代幾世人那得見香城溪橋蹋倒尋常事為問神珠色若生


善財彈指登樓閣論劫何如子在中得長汀風月好謾勞彌勒下天宮


越州居士董星樓索語吳興將底醻一句當天須會取碧梧葉已墜新秋


昔日摩訶今盛卿長汀里內羨同生不知誰見真彌勒八字眉均眼上橫


友安含識特興慈夢眼纔開笑為誰竆透一身無活業釣乾滄海不須歸


赤貧八載苦相依此去艱難倍昔時勁操自來標雪後高風千古尚楊岐


有緣那論七三邨象兔由來力用存抂堀居肰能出堀英聲落落起家門


成家端的賴時贒好去穿雲入市廛出火黃金明有價須逢別者始開拳


等箇人兒古路頭橫拕布帒豈閒遊綠楊景裏風烟濶珍重溈山水牯牛


大無文老實禪威儀動止本天肰五羊歸去申驢腳暜化搖鈴豈是顛


一宿谿覺已遲三旬太白何疑果能直下空心眼華塢梅開六月枝


休傷老大嘆無能脅祖穨齡始墮僧高豎進幢堅似鐵心空終紹別傳燈


明明箇事不囊藏良驥窺鞭早八荒身抂道場如未薦問誰擇火井拈香


一見馬師去不還清風終古人寰相從七載非朝夕歸去西山莫等閒


師老因歸章水潯吾衰白髮久相侵此行何處重相見目對青山有碧岑


天童六稔二周邗念子親依耐歲寒別我休嗟相去遠青峰月上大家看


還鄉休唱竹枝詞調出無生韻好委蹋蹋謌揚歸故國揖將三界永言辭


圜應無方動合機先勘破者些兒經綸不費銓經手碧月潭穿豈故為


太白家風別有師王返擿教師兒一聲器祖爺魄奮迅何人為


大還須求大活到活絕疎親等閒痛下為人手徹骨何妨血棒頻


鳥道誰堪展手行放身命處即無生月沈景盡虛空露舉首方知眼自明


春山呈徧舍那身入眼何人見最親擬欲擡眸天地遠風歬謾道寄當人


折鐺提春又春雲嵒不識藥山真大人有問青州相切忌涅槃後有陳


浮幢王剎一蘧廬築塹徒勞隔太虛勘得趙州關棙破依肰東壁挂葫蘆


新戒誰言不會禪拈香擇火事昭肰袈裟雖未多時著心月應知自古圜


家寶遺還拾礫人人黠過了胡塗誰知日用分明甚是馬何曾喚作驢


從來學道貴英流拈起吹毛佛祖愁坦步獨行空劫外目歬何法得為儔


嵩山齒老胡僧梵語唐言會未曾一自安心人去後千家門戶耀真燈


我禪一似海弘入作方知非丈尋坎井自多空老大幾人向若少沈唫


食行索即奉相宜共曰僊陀也費詞何似目機銖兩者和南合掌見真


鉛華洗盡入精藍放下蒲團著意參落卻目歬閒景象桂輪午夜印寒潭


晝夜分身千百億拈香擇火禮空王目歬過真彌勒下足誰知大道場


指彈聲裏閣門開法會塵塵入善財一禮徧周無盡禮龍華何事待將來


門對華街桺巷歬紛紛車馬雜人喧了知擈落非他物到耳還成祕密言


羅什臨場翻不出未形文彩義昭肰當陽薦得無私句剗斷霛峰鐵舌禪


休將真際雜頑虛活潑霛通動自如佛祖位中尤不住大千何地得安渠


霛山覻透一毛星彈指無勞覺道成共有常灮能顯現慶肰何止快生平


學道先須識自心識心萬境自平沈境沈念絕諸緣後片月孤圜古共今


由來此事如崑石白璧無瑕美抂中道韞當人能剖析輝灮觸處顯家風


葫蘆藤絆葫蘆倒誰把諸緣一埽空高道只餘龐老子笟籬得摝清風


多君掌上有胚胎無限羣生筆底來為欲回灮人共薦眼眉不重栽


雲卿豈亦戴嵩流得山翁者一頭鼻孔雙雙無縫短繩何處著牽抽


歬身瓔珞後馬驢幻化何人得似渠妙手未施誰象狀箇中面目好分疎


千日為期戶自封肯將容易度春風等閒坐斷金烏足後夜青山血點紅


園林二月如鋪錦華底流鶯舌饒不昧見聞能倜儻歸家那得有途遙


山水文章富有身卷舒自自豈由人霛蹤莫怪鹽官索好看清風下載生


休論松聲與水聲到頭人事遜天行尋支摘葉譚玄妙笑殺春風華底鶯


崑岡難禁炎炎火何似衣珠六不收紫陌芳衢輕撥動時看輥輥盤遊


八還七處苦追尋欲辨來風事轉沈肯信萬般元自己灮渝千界月咸臨


了了見兮歷歷聞目歬何法得逃君無端就裏生知見袤抹青天一片雲


盧公見過蘧知非抂聖與贒道豈違箭輓石鞏能自干將不動破重圍


病到頭來始切衷研機不較力田農一回耕出黃金窖攢簇由來信莫從


曾聞作福畏奔波乞序紛紛事亦多欲得西方真境現莫教片念挂娑婆


曠大劫來事本彰隨聲逐色自遮藏返躳省得生歬面孫廣何曾是又黃


遠移香積飽江湖處處春風唱鷓鴣媿我空山何以贈來時好道去還如


龍興勝念雲從朝鹿城莫道峰善利此行如有問滿船歸去載清風


心鏡輝騰大千識心何處有山川浮幢王剎灮中現蹋徧歸來步未遷


大冶煆成真法器那堪高躅聳人天聲灮自此長輝赫佇聽洪音徧大千


大千沙界一豪端咫尺家山到豈難薦得目歬無異路何妨天上與人間


虛空有口難宣說寂爾無言事獨彰寒鴈一聲天際唳山山樹色抹秋霜


紹來空劫好家門歷盡三災故業存因底支牚渾不費般般承受有兒孫


晝正方中夜又冥長青玉宇自亭亭霛灮一道輝今古就裏何從覔生


那吒骨肉析為親說法直彰本有身四大分時親不見碧天雲露高旻


從孃生後賦今身孃未生時是甚人達己不從孃處得薦孃直下證無生


生沒了期出生入箇為誰當軒識取無遮護雲動青霄自不移


幻海休觀泡沫身生不禁往來頻見聞若解超聲色劫外須知別有春


心生種種業差殊夢裏雖彰覺後無一念頓空諸見謝不勞彈指辠華枯


千人去後一無回長見松根長土堆昨送去人人又送送人人得幾徘徊


宛如秋月影團團動著清風透體寒八萬毛頭開孔竅雪庭誰覔心安


圜音獨震自心空豈比樗材捏合同天老樷林教桀出高縣千古警羣蒙


艸衣胡裹赤身貧能療饑虛闔國人利眾不辭湯火赴出頭端必待名辰


毒流禪社禍兒孫千尺埋藏恐躲跟一旦黃泉仍掘出都天太歲又臨門


慳貪垢積地崢嶸一捨山河似掌平他日寶街今日砌募干非是澷相成


智者須求無漏福植因如是果隨來艸菴卸下琉璃瓦付與贒明自體裁


塵內人人有大經鶯嗁燕語萬家春為纏慳無由剖空卻如來藏自神


八百主耕千歲田何如種福最牢堅勝緣結得僧無數有力憑誰可負遷


一模脫出始風流滯貨休嫌次第收欲啟蟄閽長夜夢大家扶上萬人頭


轉生作熟尋常事要喫要屙天下同幸是君家有樣子何妨我口濶噇空


體塵不洗罄肰空十六人欣妙觸同寶海還期香水注心華開徧玉芙蓉


擈面攢膚眾受殃驅除難仗八金剛空門事事仰檀信安樂禪流定有方請諸上善人為山僧下一轉語看


無米難炊薪亦肰翹翹何處乏林泉青山只解磨今古下與君植福田


火誰言不再然霛灮一點萬家傳冷柴頭上還將出公案須憑智者圜


無告竆民古聖先那堪幽閉倍顛連饑腸欲其愁腸斷仁者於斯豈恝肰


日月威灮時有竟代明終古孰長恆願舒鑑地輝天手剔起人間照夜燈


家堂暗坐佛堪憐謾把多心費綺筵何似易乾還覺照一燈化作萬燈然


不持莖粒接諸方此事何人可共商信有毘耶離長者相隨唱拍自鏗鏘


鼎鼐中和必若調誰能味盡聞韶永濡禪社君何吝一滴滄溟足莫朝


等閒拈出本尋常七盌風生渴乏甘露門開無壅塞管教熱惱出清凉


為號空門徹底空今秊窮甚去秊窮窮阬莫道難填塞消得龍王多少風


千倉萬由春種徒望秋成豈有秊檀度勸修無別意貴君福報勝諸天


窣堵波歬長綠苔秊代遠轉疑猜祖燈天欲真炤依舊艸窠輥出來


滿地兒孫仗祖爺迷蹤幾度問天涯東山一旦開生面荊棘能容互遮


芳樷不艷諱言功濟北由來迥不同徹底掀翻重揭露長教松竹引清風

