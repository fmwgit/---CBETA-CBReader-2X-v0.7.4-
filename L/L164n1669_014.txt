乾隆大藏經（新文豐版）數位版, No. 1669 御錄經海一滴

無惡不造


及以諸石蜜 服消則為藥 不消則為毒
方等亦如是 智者為甘露 愚不知佛性
服之則成毒 迦葉汝今當 善分別三歸
如是三歸性 則是我之性 若能諦觀察
我性有佛性 當知如是人 得入秘密藏
知我及我所 是人已出世 佛法三寶性
無上第一尊 如我所說偈 其性義如是


是名為死句 若不放逸者 則得不死處
如其放逸者 常趣於死路


已經無量劫 常受最勝樂 永處安隱處
汝今至心聽 我當說涅槃 令諸一切眾
咸得安隱樂 汝聞應修行 諸佛法常住
如來視一切 猶如羅睺羅 常為眾生尊
云何永涅槃 假使一切眾 一時成佛道
遠離諸過患 爾乃入涅槃 以是故汝等
應深樂正法 不應生憂惱 號泣而啼哭
若欲自正行 應修如來常 常觀如是法
長存不變易 三寶皆常住 四眾應善聽
聞已應歡喜 即發菩提心 若能計三寶
常住同真諦 此則是諸佛 最上之誓願


