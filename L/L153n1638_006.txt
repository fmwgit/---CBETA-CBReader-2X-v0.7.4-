乾隆大藏經（新文豐版）數位版, No. 1638 雪嶠信禪師語錄(第1卷-第6卷)


七步周行也不妨指天指地便郎當大風吹倒梧桐自有傍人說短長


一園春色播江湖香入丹青絕妙圖非但瞿曇能賣弄張三李四赤鬍鬚等閑註破黃金面大好男兒不丈夫總使不移蛙足跡那知早已落程途鵲嘻嘻兮鳥啼啼這個風流在院西扶出樓臺公子貴活埋踪跡牯牛蹄花明閨閣春多怨月落無勞報曉鷄莓爛石頭香醉眼何須土上更加泥


末後拈來花一枝露濃香冷報君知人天百萬同長短何故偏消迦葉疑可惜許春風遙送殘更雨


張郎沈醉一盃酒扶醉李郎醉更深不顧根三尺水只貪縱步上高岑


隣含無油不點燈清談待月眼惺惺剎竿倒却渾多事為指阿難過草亭迦葉老仔細聽魚行水濁荻蘆青曹溪路上秋風急驚起雁行飛不停


墻角花容欲綻眉曉霜清冷蘊香池橫開不在春枝上別有家風一奇


莫笑他家忤逆兒戲房鑼鼓振天嘶住住住透牛皮雨爛春風花滿池內心不起如何也瓦解氷消萬劫疑


風不來不動田鷄不跳草不動乾闥婆王眼失睛埋冤迦葉偷糟甕


子丑寅卯辰巳午甲乙丙丁莫莾鹵瞥然撞著李將軍石頭何用千鈞弩


吾心清淨同滿月一切影現於其中若有若無不可取非現非比非聲色不屬陰陽造化功而能造化諸品物祖佛豈能測其際眾生朝夕輪回光輪廻光中如夢事一一成現三摩地若離一切眾生界畢竟心相不可得心相猶於業力邊亦有亦無而顯現若人欲知自心體滌身垢穢同秋水水清自然現其月洞達孤照不思議孤照之功非在水水空滄溟豈無月因水清淨而應之要知五蘊根本處一鎚錐碎娘生鼻四大原無似空幻覺之通身蓮花莖晝夜香風吹入眉眉間毛孔皆諸佛佛是何人我亦誰我無我故同諸佛君欲起念黑雲生埃塵面面飛蓬孛仙人外道及邪魔總入珠體非外物魔王持刀欲斬水水不成痕月不動春秋夏月及冬季時時不出心空界地獄天堂翻覆為或為牛馬或猪狗或作人天或作祖俱在心相中來徃六根晝夜光湛然淨潔無為若滿月囑付癡愚莫動著動著好與三十棒


妙喜老人下一語大似囫圇吞個棗塞北春寒凍馬蹄江南地暖先青草有住無住且放過朝夕隨從底事好金剛齊還知道楊花粘地一些些袖裏風光都靠倒


臺山婆臺山婆死去十分沒奈何開眼受人穿鼻孔惡人自有惡人魔


皮裹骨骨裹皮草鞋拈得覆烏龜風吹日渾無事不怕人來問著渠


無事長林掃地來蒼烟擊竹頂門開溈山今日分明道五月霜花照石苔


尊宿當年心太孤生機斷送入紅爐尿牀鬼子如何道肋下還拳有大愚


五里一箇亭十里一箇舖方便有多岐出門不認貨雪峰老何處討烟波江上釣魚舟夾岸荻花秋正好殘更不必著精神伸莫愁天地杳


馬祖一喝重須彌不落空山萬級梯未有祖師先有喝却聾百丈不聾妻宗風高起飛龍象狐隊沉淪弄鼓鼙何似青天揮霹靂藥山一笑與君齊


鐵鷂高翔極盡空了無江海別相通苦哉忽地天崩倒合殺從教飛活龍


黑霧紛紛潑面來手持玉笏歎悠哉電光影裏穿針眼線重重挑不開


牛角撐撐虎角垂十分顏色著春枝可憐拽角攀枝者闔地一交雙泥


谷泉忒殺作風顛一撥龍湫浪括天雷雨至今如不息慈明抱死草中眠


大悲院裏有齋喫普化親曾赴此回茶熟飯香人正餓放開窮漢肚皮來


一捺捺倒扒不起渾身沒在爛泥裏驀然枕子笑呵呵咄喫瓔珞粥的不是你


不消這個意如何賣弄家私臭老婆惡浪千層捲殘月萬山愁斷白雲多


沒意味的老古錐惡聲早已播今時卷却席漫狐疑不是箇中人不知


打破鼓撞破鐘玄沙佛法信難通江山如畫杳然立流水一條道不同


孰言春色無高下藍者是藍青者青試問禪流高著眼莫將犬吠作驢鳴


刀下猫兒何俊哉腥風千古動人哀這些面目儼然在我亦幾番呼喚回


趙州婁陡狗酒酉無端頂却草鞋走直饒三搭不回頭未免早落他人手


正恁麼時會也麼漫勞更問我如何比來一樣娘生肉徹底風流不較多


茅堂俗漢一堆燒冷地烘烘好插蕉千古誵訛都坐斷春風送雨夾花飄


驀地青天霹靂來葛藤粉碎塔門開家私未許庸人薦佛塔沉沉空劫


生意各別共街走養家一般破苕帚籮空籃空愁殺人茆店板橋啼鷄狗


好笑徑山竹篦脫苕帚柄相似刺著罔明鼻孔女子從定而起


夜深賊被狗子咬墻洞慌忙補得好補不好長安幾箇知天曉


從來個事只尋常好肉何須作瘡久坐自然腰折了清茶一盞濕枯腸


風動幡動元無過不動風幡更甚麼堪笑新州盧行者生枝節外便誵訛


枯柳殘暘雪片輕草堂墜落兩三楹板門久不關風月趙老胡蘆挂不成


摸得黃金特地愁支離縱好漫風流當時若作今時用截斷尚書臭鼻頭


東風花暖色依依在處墻頭蝴蝶飛竈婦不聞天子勅太平晝夜不關扉


遍界桃花歷亂開遊蜂香醉落紅腮如何獨許靈雲見咄咄時人快道來


磨穿鞋底路悽悽一見桃花雙泥無限風流只這是頭賺殺杜鵑啼


簷前風過白雲斜幾度笙歌意轉賖犬吠夜深途路客為貪花柳未歸家


花塢春風滿袖香紅紅白白兩相當那堪更有多情者麥笛一聲過野塘


昨日喫飯今日饑得便宜處失便宜爛泥上壁不得力劈面西風打活籬


出門不利情不賖相逢都是生冤家歸去罷較些些亂啼春鳥落藤花


中堂虎坐面門穿彗孛星飛入子年掩室春風家裏過不知花落草芊芊


桃李花開三月天滿園青白潑人寒枝頭春倦吹微細砌地殘紅不耐看


春曉黃鶯呌翠微遊人陌上踏歌歸紙錢縷縷堆寒食遍野青氊古墓暉


丹霞佛照一坑埋誰向爐邊拾死柴千古路亭寒索索逼人舍利滿青鞋


塞鴈一聲喉舌冷悽悽蘆笛月明中荒塘踪跡無漁火徒有秋烟拂暗風


竇八布衫不禦寒七穿八穴破闌殘自從一見祖師後燈盞茶瓶盡入官


寒山不語拾得笑覿面與君說破了花落苔深春雨時曹兵敗走華容道


如何是佛麻三斤搓得一條釣桶繩枯草井邊風雨爛年深日久變成精


趙州慣使上頭關活脫齒牙若劒山今日偶逢花面虎雖無傷命血潺潺這一掌那一掌竹林深處倦將還相逢狹路難回避唱個山歌也當閒


要覓羊蹤跡無村農钁罷晚來沽滿林寒鵲爭枝聚風送餘音不當烏


溈山倦坐興偏賒飛箇鵶兒也作家何處啣來紅柿子溈山父子當盃茶


飛來一錫禮文殊遊戲雲烟作便輿風細細雨疎疎仰山古佛一茅廬道人錯落天中月不合他一梵書


白練千尋孰可攀影無顏色似人間苦哉錯會先師意脫去妨他路轉頑九峰老語忒辣祖氣岸從來惡把住須彌不放行更添下千斤索


答處虛虛江上風一枝搖落荻花叢漁舠輕放瀟湘月那得魚龍入網中故使傍觀發一笑雙雙驚起宿沙鴻


紙糊面孔黑漆心撞著銅頭鐵眼禽活捉生擒死去也放渠殘命度荒林雲門老千古萬古何處討鋒鋩雷電秋空曉霹碎巖前爛草窠這回狂浪殘聲杳分付妻孥莫亂道江湖自有肝膽人捏死狐狼血牙爪


趙州狗子無佛性太上老君急急令張三燒却兩莖眉燋爛古墳丞相病


石中有水水中火燒殺禪人一張嘴忙至堂前舉向渠累他辛苦多來去


秦時鍍鑠鑽隔墻野鬼喚芻狗吠茅叢但聽取一半

