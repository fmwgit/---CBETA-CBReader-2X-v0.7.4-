乾隆大藏經（新文豐版）數位版, No. 1608 大藏聖教法寶標目

歸命正徧知 如來妙法藏 十方大菩薩
三尊真聖眾 我今於法寶 願作勝妙緣
若以一毛端 測量太空界 如說須彌頂
是諸天住處 如指海波中 大魚龍窟宅
廣大殊勝處 非一言可盡 然其所標顯
舉要非妄謬 憫彼不遇者 望涯而自絕
常時對寶所 終身空手過西域取經亡軀為法末法有安佚懶惰不肯展卷者
暫能一經目 即植菩提根未閱經者獲益
清信樂法人 未暇徧披閱
崐山取片玊 滄溟採如意 隨其所欲見
發凾即有得未徧經者獲益 多聞博覽人
已知龍藏者 溫故檢忘誤 釋然得本明已徧閱經者獲益
除彼大闡提 有是種種益
海墨書一義 九旬而演妙 云何以片言
而欲顯法要舉廣難略 如來在定時
五百阿羅漢 各各說所解 而皆非佛意
各順正理故 可依而無罪 我今所譔述
率稽古德語 非我妄臆說 是故應信受
答舉廣難 智者悟筏喻 不著文字相
見月而忘指 入海譏筭沙離相忘筌難
方便有多門 豈以一廢百 種種皆佛事
全來彰妙用方便無礙答 以此勝功德
願常在佛會 一音所演法 歷耳永不忘
如海受大雨 亦如水傳器 持以利眾生
如法界無盡


