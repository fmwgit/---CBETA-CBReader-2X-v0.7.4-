嘉興大藏經（新文豐版）數位版, No. B281 壇溪梓舟船禪師語錄


透海江天泛莫窮吞龍掣電正吾宗燈燈續燄堪成侶收盡英雄雪嶺峰


重建闢荒晉漢常玄峰穩坐正當陽寧臨指竟吾宗樹撲地白牛汝可張


仲德識侍老僧機拄杖隨身左右攜撥開臨濟正法眼始知個裏續曹溪


心通無心徹底源琴音密付續綿綿汝今深入吾中窟展拓騰輝第一玄


當家種草行常年露地白牛吼碧天全身爪牙分付汝頭角崢嶸動大千


即心非心永正宗分付銅頭鐵鷂雄充勝行藏湖海內全提白棒收無窮


離吾下南十有年別峰相見德雲川初機掣電和盤授溪月兒孫轟汝天


龐老崗鸞吸盡儔獨泛淵湖明月舟溪水杖敲無隱樹那龍烈虎任君收


藏身覓跡本來宗天地同根萬象同一吸西江向道汝充天毒氣收無窮


生死兩頭齊坐斷法王百劫亦難逢聞思乘道鹽官扇放出月明天外風


遙望銅峰護碧雲霜花幾朵插晴曛寒光萬頃開林壑石壁層層織翠紋


萬山露出石粼粼睡虎崖藏雪覆身蹤跡不妨隨處現爪牙不動暗驚人


桂熟香飄秋正昌金風花落樹生涼祗園芳跡名垂遠翠葉扶疏覆四方


鷲嶺西風隱翠屏鴉鳴鵲噪韻初成清風萬古摩青嶂無限風光俱有情


未別臺山已自馴何勞月下臥風塵金毛不比諸群獸獨踞東山共日春


影藏韜跡臥芙蓉舒捲從容聽梵鐘露地白牛無覓處生涯今在大悲松


雙溪會處鎖雙把家聲繼古標寶所不遙須進步春山煙柳轉豐饒


三到名留久憶公心空及第了無窮潺湲韻入長松下標榜叢林南國中


誰來誰去復逢誰楚水荊溪話道奇一片白雲峰頂上隔林幽鳥和新詩


行吟古道聽溪聲數樹青松萬古名高聳雲峰青嶂外森森堪護法王城


卓錫飛來聲自猿雲騰露浥滴寒泉老龍穩臥忘蹤跡流水滔滔浪拍天


未分混沌占機先洞裏乾坤洞裏天塵市不知仙隱處了無名姓落陲塵


手把坤維自絕塵日前覿面一回清深深溪井寒千尺月湧鯤鯨玉浪新


當門盤結鳥窠禪個事從教一著先栗棘蓬中親下手西來祖意布毛穿


名流龐榛古今傳拾來不值半文錢忽逢多口毗耶漢咬著空心舌柱天


萬仞千峰赤手提銀山坐斷鐵山摧當陽一覽乾坤小鐵鷂無毛天上飛


不繼無油薪夜燈一輪孤月照寒冰此中獨露風塵客渺渺滄溟野衲心


亭亭一朵聳危崖獨露全身向日開孤月影流無面背頭頭宛轉逞奇才


自休自歇了無哀一道靈光古鏡臺寶樹幾行鳴梵韻入林何必問天台


果熟香飄出錦林杖藜欲到翠微岑千山引領尋高頂撥碎雲峰幾片心


春月臨灘幾度來故人何事豈勞哉手把金針雲霧裏鳳麟齊現翠微臺


春寒到處雨風暖百花幽帆落舟臨岸杖停山到頭不二泥河水何妨結勝儔君談山中事落葉始知秋


萬水千山步不離人牛不見又何時夜闌鼓角聲俱寂孤月同風好和詩


遙望青山一目收客心何事憶扁舟一帆風月橫江上別有生涯在釣鉤


高步坤維自絕塵塔前一見一回親深深淵底溶千丈誰道吾兄玉浪新


鷲嶺峰頭曉磬鳴由來大隱更高清轉輪閣峻摩青嶂海外笻孤一點心


溶溶玉浪吼山川出海獰龍勢接天且喜春風多意氣聲光處處射塵寰


梅峰高隱竹林庵緣影漪漪映碧潭空缽一圓無可贈金毛突出獸群參


撩天鼻孔氣充懷沒量大人何用猜電捲孤峰殘月盡和泥合水入胞胎


敲動髑髏粉碎禪不容擬議與誰傳是凡是聖曾供養信手拈來自歌歡


雲間海月喜逢君翠滴霜花共日曛片片瑞雲峰頂臥樓臺璧玉吼經文


祖裔分座侍師勞授受乾坤登步高此去毗耶開大口船頭三點月中篙


覿面一掌識得渠未生面目本來無不移一念全體現擬議喪身休問吾


隱居度歲自心庵無憂無喜道者寬內外隨緣納些些檀那喜助日三餐


不行善惡古心庵我伴虛空不二三踏轉乾坤清切句一灣秋月浸寒潭


乞士赴齋非有才尤然虛納信奇哉迅雷一震風雲化布袋隨身笑滿街


心知雪浪不尋常每每持經行道場誠實用心無染處一缾一缽一株香


一年一度上元燈海闊山遙徹底清萬象頭頭真識面雷音震動氣吞星


夜睹明星道本圓世人要識自身全森羅物物頭頭現覿面無心自了然


起心脫死要心持了了分明自覺知出入遊行忘舊路為人難得在斯時


楞嚴三藏已敷揚慧命流通照十方東震西乾無別路法界同歸般若場


巨石峰頭現本源任他雨露灑身邊若人得用全遮體入水入泥豈有偏


結茅崖畔度芳年窮漢家私不值錢破衲渾身俱是結那分冬夏與寒暄


數載老梅帶雪枝頭頭風月繼坤維雖經鐵漢含春像夜聽松聲花滿衣


屺嶺峰頭行不休沖天毒氣幾經秋長安雖是我王地絕頂留雲入斗牛


孤笻留別踏霜峰路峽芒鞋水月通上座師容山嶽盡獰龍出海化無窮


此回分袂入山茨杖子隨身四海施寄跡老梅方吐蕊依然春色鳥聲催


昔日金車句未圓屺峰八面起雲煙杖頭放出湖山月紫金光聚照百川


把月林間第一魁布毛未動出胡胎春風意氣摩青嶂一曲村歌滿袖來


雨點松花蘸碧灘驚聞玉浪水潺潺洗月江南泉真潔翛然如步柳煙灣


北斗曾將入棘闈毫端一點快如飛手攀丹桂乘佳趣四海欣聞及第歸


松簷竹瓦臥雲紗且喜文章滿目華日暮山中叢桂湧金風初放葉如花


千江月映映千江海底泥牛吼動邦電捲胡疑風浪盡明明眼下鼻頭雙


興然吸盡出江西舉目陽春萬派齊山水可觀湖月地幽幽一笑勝匡廬


偶然喜逢數月餘談心分袂各東西春風鼓舞乾坤闊舉目雲天萬物依


久聞聲振在吳山格外玄關萬古傳能向個中開正眼偶然相聚望留篇


靈泉盛溢眾僧得每夜聲聲月自來隱顯不知誰變幻水光閃逗影連臺


霸王孤立亂雲中擬是當年振主翁眾足臺巔兩相望不知何處是真容


雨灑新芬煥澗川不須拈火自生煙崑崙塞斷無窮路永祝延齡億載傳


五峰不異鹿門山把斷要津吞玉還寶劍全提當面擲誰知高臥祖師間


德公皮孟三高賢殿閣幽叢灰幾年詩韻薜蘿誰自昧山空道闊幾經千


幽奇古洞幾人遊石蓋天庭能眼休誰識噴開丹霞面雲飄杖笠樂山丘


青山不昧照靈光八面全身墮草鄉仔細看來無縫隙那分日夜拜當陽


花斑修竹古藏文日掃階痕絕點分葉上莫經風雨過森森堪護梵王曛


寺換幾番獨剩池水清湧湛碧光詩高賢絕韻無腔調皎月遙觀遠念師


江深無底蓄清寒卻自荊門理釣竿遯世埜人時欲見明星相接水中天


歷載居山無利益秖贏一著最幽深門前池水波濤靜屋後青峰聳萬尋


煙村遠眺古叢林物外幽人日訪尋極目青山連碧水秋風九月燦黃金


漢時盧的楚天秋已露沙盤到嶺頭何似棘林神力祐茅廬千古萬山收


鑿井險幽石占先寒光千尺水涵天留名雖燦山河舍一點沾唇透骨遄


晉柏軒中製不群劫遺僧坐復垂雲靈根香色仍如舊留與溪翁大地分


白雲露出鎖峰低雨過青青碧玉齊前後看來誰可伴鴉鳴疊翠嶺橫西


舟橫鴨綠接鄖襄二水雙收臥壟場移下江聲成鶴唳南山雲起北山香


相君上下入雲頭宮閣盈門橋與舟隨處情懷分半興度年度日過公侯


鉉峰掛劍繼雲臺日度仙家遠近來雨滴長松頻放翠巖崖風急雁飛回


晴空夜月穿龍蛇塘水連湘柳近斜忽見一帆來作伴聲高曲落蕩萍花


經律論開大梵林出塵真是報生身渠龍影水多得月不負南山萬壽春


年去年來卻啟方萌芽寒徹自春香為僧持得衣缽事體露如年戒定香


春至淨覺出翠微時來步雪踏霜希入林雖得師垂手報爾生身任意歸


北斗南星默識真門前碧水透琴音月光童子擊便後可壽如來古佛心


溈山典座一頭牛列聖叢中誰謂收不少鹽醬些些味芒鞋腳底在心頭


眼下恆清對面開入門無處笑徘徊草色全經細雨潤杖頭一點與春雷


杲輝日夜已皎然雖要分明得本圓立定腳跟星斗現水清透出月輪才


千搥百拶何存價從來白嘴自生花但得腳跟紅線斷不須岐路口吧吧


寒衣不假復春秋募化檀那似莊修雖助貧僧衣掛體一毛頭上蓋青州


人人枉在世生死空自忙何勞者些子眉毛七尺長


生看無用漢理事孰知音仍易三歲子蒙生不老春


在在空掛日行動無偏僻然雖不識面全聲體俱寂


世善最為寶冷熱自知道得脫了生世永不受煩惱


山中行腳跟點白雲衣糞掃南山石鼓鳴


山中住舉目青翠樹這楖栗橫敲撥雲霧


山中坐鐵面娘生墮休妄想花從風裏過


山中臥風捲殘雲過遶繩床幾人能得和


客囊無可贈把袂意偏長杖子隨君手靈符濟世航黃鸝枝上語碧草澗邊香風月今猶在孤光祖道匡


自在白雲間識得自心安下溪須策杖上嶺捉藤攀相伴春風裏門前看石斑閒閒非不佛念念護心關


祖道原來行實地無生無滅無為起一圓空缽隨分具入林幽鳥聽聲語鵲噪翠閃電飛日夜忙忙有何利


直指當陽道非易誰秉慧燈燈寶積婆心化道許流傳象王行處絕狐跡陞其堂入其室高掛缽囊樹下笛


瞬息光陰暗逼事轉眼於茲來生已枝頭葉落聲蕭瑟慚愧未能酬心肺也無憂也無累鏡形水月無可拘


黃虀淡飯生活計石虎崖畔去栽芋相念相思無別圖萬疊雲山有本據雨飄飄風颯颯孤峰頂上那堪立


林啼雲鳥皆遊戲情與無情齊出世隨分納些天地寬無根滋味觸生鼻百草頭祖師意硬掌麤拳隨分示


山栖性寂靜榮辱本無驚綠水巖邊坐偶君不憚臨孔孟老瞿曇梅放煮雲英滌盡煩空習悠哉遠護情


雲摩日月樹摩巔下視群峰數點煙行在其中誰是峻翛然獨步我偏先芒鞋踢碎虛空髓無限風光落眼前橫身露布威音外卻似攜笻過九天


瀟灑胸襟自不凡才高無處處廊巖蒲團坐冷風敲竹蕭寺吟殘月共杉髮短漫添新蓆帽骨剛衣舊舊褊衫乘時好躡無蹤路仍取傳燈第一函


偶逢江上楚重緣把袂依依各一天驅出鐵牛吞日月擎來石虎吼山川柳絮春摶空中雪風生含翠吐青煙試問三台星斗燦不知聚首在何年


雲峰露布接龍淵渺渺煙霞覆蓋天何事法幢臨華戶驚動泥牛吼嶽川名藍遠掛松杉月曲徑時穿綠竹煙為問高賢泉石韻誰知物外日如年


城闉未盡忽田家心遠雲閒近不賒往事仍栽青竹柳故人分袂洛陽花看山移杖常年話佛石開尊駐晚霞莫道曹源窮似畢更勞風月送霜花


船子琴音曾把篙蘆花煙水出身撓江城海月仍君踏渺沒清萍碧波淘玉浪鯨鱗隨處去峰巒最會白雲挑多年掛錫靈崖臥石筍抽條分外高


浙江別後發孤蓬和雨和風百草香疊疊亂山迷望目微茫忽遇見佳章鐘聲敲破幽人夢荒步柴門話遠長碧浪溪邊留似景卻堪蹤跡轉生光


出峽翩翩登浪頭任君一片烘爐收峰高典得青山在白石滔天不屬秋指鶴巢兮何拘束看雲無意得悠悠須擔楖櫟誰回顧放去收來不斷流


樹大新枝以掌擎春深茅舍自雲英青衣拂座竹千古翠色金星日轉盈躍浪錦鱗機活潑啼花鶯鳥唱空聲吾師沙盆吾弟起乘月攜舟釣碧嚶


先生道骨本先流山水清涼結勝儔曾憶鹿門共夜月師吟千里送襄州其中尋舊隱泉石雨底蓬窗茗碗幽乍日清談我若記種梅千樹老林丘


檀溪空掛碧琉璃一點輝煌聚勝因要得徹明塵世界人人出手續心燈經行打坐自家事撥火燒香供佛僧步步仍知渠面目無時剔起燄騰騰


重建檀溪不存糧惟我山中分外荒只謂口頭貪些味登門助道便成當須然粒米無邊界一口吞盡般若香捨也風光不捨也風光乾坤之內作福為常


王公今日貴延請道山僧出關提起青州布裰信心福壽如山遠近耆翁光賁春風一動破顏吾愧有何長處惟恐推動人間


尋蹤覓跡露曹溪道與名流四海齊高插情懷雲外客杖挑日月赤手提相期其話春風裏蕭寺松聲應節梨碧水溪邊留玉過梅吞片雪布天躋


雪裏梅峰徹骨仙萬山拱首慶長年白牛露地人間嚼語密相逢玉線玄佛日時開三雙眼松風蘿月影寒煙襄南石徑輝今古濟洞溪聲水一連


臺山未別到鐘樓王舍城中得自由眼底晶光空色相手中清白振閻浮一心度眾能傳後七佛之師迥出頭不二法門為弟子敲風弄月影襄州


一片孤雲遇故鄉偶來草舍伴同堂樹稀時有幽鸞宿地湧何妨煙水忙擊竹峰頭光瑞益玉毫天眼盡翻章此中箇是留蹤跡莫謂人間洗換腸


楚國為民母賢愚頌德風傾誠行聖化垂手續心宗道價超居易嘉聲逾蘊空武林三佛地示獲現神龍


萬水督洪州悠然布楚風魔銷士相樂道泰擊神鐘佛日飛鸞接桃林燦錦紅春清四海地千古羨嘉豐


獨眾孤笻現赤心維摩資任立叢林古今梵剎文星照荒徑野人依舊新溪水波中明月現浚雲透海泛高岑掀天北斗從君起七尺烏籐消灑襟


未睹容光今已穿同風忽至始怡然灰心雖是林添翠道譽禪流白浪天獅子遊行聲吼地起寧往解復垂煙一枝出蓋無餘事萬派全歸大振邊


古心重聚佛緣長今昔何殊入法堂雖是江天堪共月與君搖影一葦檣


般若流通選佛場發心得寶共天堂西來大意無窮極海內名留振楚襄


世代虔心敬佛身名藍香像出輝塵雖然充滿其中現到處隨緣轉法輪


山高平處與人何煙雨林涇湧佛陀如是境中真可面相聞不意脫心魔


古剎檀溪遠境何當年馬踏印毗盧至今漢跡名垂遠幸有文星轉佛圖


君臨草舍午鐘鳴誰肯甘心到此行頭角明珠拳在手不分星夜照前程


孟老瞿隆未接楫毫端拈出鳳林歇即攀丹桂承佳句任是銅頭天上月


山空樹老古幽泉一點波心沖大千聖世求賢忠砥柱滔天白浪浸無邊


奚君步登溪林中雲生路幸得岸頭去聲名何須渡


彈指春秋去復來旌旗化雨潑天開九重簡在頒榮詔一束腰金億萬猜


梅魂放雪仍風霜花映瀟湘四海香雲水玲瓏多得月隔江招手燄流方


舌頭無骨露真乘涉出真乘行不輕如是覓心了可得不枉持戒若為僧


南山星斗慶圓通誰把家聲繼古風大智解開生藥舖單單只賣死苗頭


眉峰鸚鵡聚靈仙洞口白雲疊翠連夫子昔年文太過從今不鍊汞中田


檀溪久廢復垂雲梁棟施成佛日熏一笠曾將轉帝位信心一念善為君


大道分明無二人赤心一片再君親靈山示現佛之師拈出叢中萬古春


出家戒定露天機火燄了眉鏡裏欺縱使杖敲真舍利不如灶傲放薪枝


庫中事繁折柴好三載始終漁父道堂奧維那須領略跪門燒火服其勞


蓉城大道正當陽光燄傳燈五色彰毫法拈縱他處覓英靈止竟本施張


海底雲生不可測襄州水濟通途轍濤聲梵唄碧峰頭朗月一輪明皎潔


六十餘年齋戒佛前持誦禮拜僧心久已僧體如願如前不退


實琴信心請藏寫拙問是阿誰梓舟老說現個叟像無人可悅


祖佛號令內外安寧清淨本然勇猛精勤且道如何是號令一句開爐容留真鐵漢唱歌須是牧牛兒


佛日空懸地將心悔竟聞洗滅萬劫罪錫振雨花芬喜助含寶月潔出青襯雲慈音何處是拜禮千聖名


世人多飲茶良緣結萬家好事因中果冷熱便用他喜心徑路渴如添甘露涯何愁不成佛遇澤昔開花


歲月人間過煙霞雲雨多殷勤步溪寺更得六波羅


荒山秋夜月獨上楚襄州如何得真處清白自心頭


虛度過殘日容別此何時期伴黃山道孤頂風月思


山陰橫嶺秀青疊白雲勘林輝光燦色個中豈顢頇


日用何所見明明百草頭可歎無知己滿船載空舟


德雲高飛進孤光獨照閒看驗賓主句兩手不分班


萬派一浮漚鐵船水上浮相逢若知己和盤托明珠


堂前明月光露地腳一雙踏破澄潭月管他屋上霜


雲堂聚賢愚虛空進何極日月穿雲過往來去不息


不動行千里天地無一言乾坤須闊氣虛空總包元


碧玉無瑕白水清澗底然風笑殘月盡入林和常年


日夜在寒山誰肯獨往還惟有松柏操石徑且留閒


聞名登高去回頭將何來目觀無思至收放寶滿懷


古今不相識共住亦無名趙州洗缽去佛也著一驚


銀山與鐵壁露柱問燈籠送君任舊跡萬里鼻頭通


樹湧千枝秀鴻鳴鵲噪詩泉石文太過芙蓋須彌


土面灰頭度打開布袋口與君作往還恩養無一畝


既為佛子住江山作留人黃金如糞土四大假合成


祖父不出門掀倒琉璃缾風旛自不歇一句了心純


水落歸滄海波萍野衲心縱然翻玉浪梵音海潮音


兔角杖頭付大慈龜毛拂子玉麒麟蹋翻南北騰雲地四海興龍續正因


今朝大覺舌廣長一言保任候龍天藏頭露角分付汝原在青黃在月菴


淮泉可謂得瞿濃定把佳聲向爾通受手曹源機潤澤杖頭敲月蓋英雄


鐵漢空懸照慈容世地遊那藏萬物合綠水隱襄州古剎城西外高臺勝接樓街前歌不歇誰覺此中幽


滴滴無窮盡根源透九宮山山靈鷲脈十萬八千通亭高泉湧翠杖笠掛雲峰片石滋僧坐冰清醉老翁


鳳山接翠雲慶寺映斜新樹帶閑枝葉惟涼古鏡碑林從幽嶂裡水向石邊清檀度尋樂處烹茶敬天星


層巒疊翠處石石積成堆溪望高低應登雲露天臺東君歸屋者樵過洞門開客尋崖阿上清風送往懷


洞外一拳石聞名自古磯片雲馳帶雨半閣坐迎暉碧壑流精澗林花送果衣幽哉閑共語拔萃月明歸


萬山峰頂望別是一湖天眼底千波湧幽蘭一色吞東南餘有戶月映一無門反本尋落處得知不盡根


堤徑和歌歸幽林萬葉開沉沉一片綠埂埂密神臺紫蓋憑頻入帆飛到岸來誰知塵世外長安共徘徊


層層風雨潤花飛滿石臺巒巒呈秀色萬戶對奇才樹老發新枝溪上送綠來登臨多少客個裡此幽哉


祖庭谷隱水閣鳳自回頭峰頂有時望鹿門對山丘池管堂外樂徑道得安休寺幽雲臥石高士昔曾遊


鐘樓聲自遠蜜佛有靈空閣閣鳴如玉風涼活似龍登雲多勝喜對月話玲瓏不是尋常寺層層岫嶺中


仁皇千古月常映萬人舟殿閣輝巖秀門開疊岫峰諸公乘有興攜詩任往留衲多宛然在聲嘯露舌頭


鳳閣展翅上白雲任往還嶂開水底滑嵒秀玉生斑碧浪橫山過龍飛臥水淵鮮鱗意變得路步振湖山


襄郡侯公廟龍隱片雲底黃山開碧眼雲霞掛錦衣筆峰無盡處千靈動活機往來進不穴萬代卻心歸


萬善同緣成佛身分文聚積永長春生生恩會無窮盡個個承當共一尊八大菩薩信願力微塵功德與君頻如然出手不空過金像栴檀昔日因


坐斷葛藤定是梓舟本無讚毀待人須惡白棒臨頭口似烈灼鹵拙剛柔獨泛襄江任是銅頭鐵額好與三十棒


顯化荊南月映林喝行師道不曾離屺峰立雪慈恩力東西二溪溢有淄深憶遺留資寶座時添義氣掛玲瓏往來覓跡誰言道惟有堂分第一芝


移杖雲留露孤峰鳳凰展翅蓋無窮山南星斗吾宗現喜及瀑布勝九宮只此天臺猶在目應知個裡瑞光中襄州罕遇生荊棘不望餘歸獨望公


錦彩華誕登上方芝蘭臺艷澗花香爐煙拈祝蟠桃壽奇瑞展開相國光欽柱德風林秀鶴陵岡鳳尾蓋雲彰青天水底皆含月此日松高聲更長


若知檀溪與曹溪龐老襄州鴨綠棲無影樹頭春色現儼然面目不曾移


見見知時非是見轉身猶未翻身迷恒天格外無情句直指而今更不疑


金地遙招暗點頭三登九上續宗猷舌頭露出玲瓏子吞盡西江一月收


奮得驪龍珠方依佛祖決古今超賢士塵世盡彌勒長壽金剛眼閻羅鏡不得杖挑布袋口吞盡西江月


未生前面目太虛一毫端來去無生路靈機格外仙山河及大地不覺色塵煙歌唄原無量明心天外天


知道知時戒可通前承不問後成功若能赤心行將去萬物如龍定慧宗


子梅徹骨發新枝露地頂天掛錦衣歲盡寒霜中有興果顏靈鷲得心希


貴省黔豐德近天梵音乃遇七真仙三千內外常安樂直指毘盧在目前


山高月小楚乾磯正初登雲東北依足下石琳重疊翠萬綠從地湧襄溪


盡情吐露滿乾坤秦水無魚鼻孔生垂手絲綸當面擲靈機掣電用雙行


群峰卓立勝高山面目全然眾可攀問道渠龍山是叟分燈祖院穀城間


寶林丈室同攜手兄弟呼笻登北山帆訊江中近寶所炎天稽首拜雲端


本光清淨法開光一片閑田謂可當仍復來源忘舊路須知腳下是真常


西湖咫尺楚山溪二水分明文筆歸如此情懷塵世外楊公登綠岸題詩


臨流尋古蹟溪聲缽帶腰中茅舍興幽僻雲房喜可度耳聾舌底續分明


東西空如齊坐斷鼻頭尖底路相通出身須得真人體覿面相逢任爾洪


創建檀溪大覺隱靜撞著個漢五十七歲白棒在手不容擬議放些毒氣且道是個什麼面孔祖佛到來描畫不見若是當家種草身披忍辱行端表正咄業鏡臺前一擊粉碎


祖濟三十三拙漢梓舟船重開檀溪寺脈通鷲嶺山獨露孤峰頂杖子隨身邊便插一莖草雖將無米飯與天下衲僧一飽更不饑彼汝描畫轉見不堪喚作重建即錯不喚作重建猶非萬世傳罵留與兒孫路見不平

