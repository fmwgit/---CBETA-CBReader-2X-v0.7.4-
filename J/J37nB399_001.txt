嘉興大藏經（新文豐版）數位版, No. B399 鶴林天樹植禪師語錄


濟河一樹大哉覆陰根蟠太白至今森森爰發厥枝維十有二亭亭古南舒葉獨異繼植而芳鶴林蒼蒼鶴聲在天以翱以翔鐵甕作鐘金山作杵動化作龍沛興時雨暢矣本懷身名弗埋歸歟歸歟空遺隻鞋白玉在石黃金在土光明所及燕越吳楚杜鵑僂東花開自紅廊然無聖誰識其中

