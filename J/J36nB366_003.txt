嘉興大藏經（新文豐版）數位版, No. B366 大方禪師語錄


四蹄無力望空哮不辨東西路轉遙頭角縱橫昂意氣那知舉步犯人苗


歪斜鼻孔強教穿動著些兒痛下鞭牢把繩頭無間歇日親日近不須牽


一從鞭策受奔馳溪北溪南步步隨短笛無腔堪入耳晚山歸去竟忘疲


望月江天掇轉頭山山春草飽堪休自從認得家園處煙霧橫眠影不留


念茲在茲綠楊煙收放隨隨得自然縱使一朝無覓處依然不出碧溪邊


類類同途萬法如翻身直上戴嵩圖南泉活計乘時用雙角無欄樂有餘


窗中躍出入雲中尾上煙霞色正濃帶月始從芳草去歸來又踏落花紅


渠無牧我我無渠饑向芳叢渴飲溪爛嚼清風忘歲月天荒地老未曾知


舉目無人在翠微東風嫋嫋鷓鴣啼西天朝去暮東土古澗寒泉秪自知


海底行藏絕影蹤月穿波浪水含空清虛一道家風別描不成兮畫不工

