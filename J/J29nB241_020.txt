嘉興大藏經（新文豐版）數位版, No. B241 慶忠鐵壁機禪師語錄


禪荒秋晚 道替多岐 有智者出 是大導師
導師為誰 大慧之裔 朝陽之孫 吹萬之嗣
十坐道場 無法可說 目演妙音 眉歌白雪
不影金鎚 覿體呈露 震激盲聾 人天得路
有縱有擒 立賓立主 峽水可飛 峨山起舞
敲鐘謝響 下載彌清 雲移虛白 天返故清
風吹不入 雨普咸滋 神足林立 白象青獅
徑山明月 繼者艱微 茲焉大振 無能晦之

