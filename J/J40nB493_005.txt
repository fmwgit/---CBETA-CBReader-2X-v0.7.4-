嘉興大藏經（新文豐版）數位版, No. B493 磬山牧亭樸夫拙禪師語錄


野地荒田人懶耕一犁耕動競相爭斜陽畫破青山色楚尾吳頭界現成


恭賀雪山老不才無端見鬼說奇哉眼睛留不一雙住幾點明星煥失迴


爺做賊子出首告到官官不究


那一通汝問我仙花敢礙動礙動即成禍


川流晝夜不差池冷暖年來只自知片片落花隨流水悠悠流水照花枝


塵塵剎剎盡圓融萬別千差一貫通拈起珊瑚枝上月光明炯炯照無窮


纏枝牡牡纏枝縱使洛陽誇國色也須綠葉相扶持


善財參遍處黑豆未生芽再去禮文殊散宅又破家


君住湘江頭妾住湘江尾相思不相見共飲湘江水


鬆髻斜簪茉莉花琉璃井裏釣蝦蟆咬臍生下何知母寄與劉郎不在家


樹頭樹尾覓殘紅一片西飛一片東自是桃花貪結子卻教人恨五更風


一句家常語佛親道不到三藏十二部未必盡其奧


你道不是貨我道不是貨驀拶相逢劈面便唾你也沒量罪過我也沒量罪過


聞汝行藏是何模樣一堆爛泥匙挑不上


這個臭糞桶誰人打得破直下便承當猶憐是滯貨


口似秤錘問著啞貓頭爪切血交洒趙州戴履早歸來免得兩堂狼藉下


淨裸裸赤灑灑人到不識羞寸絲都不挂


蘇張無謀只憑舌頭喫了茶去塞卻咽喉


楔不楔甕裏何曾走卻鱉金剛腦後一秤錘拶出泥牛遍體血


世有冒名人妄號佛出身跣膊吊考打一領鐵頭巾


御溝拾紅葉陽關贈弱鞭楊州瓊花觀栽頭見毒消


一口吸盡西江水吐卻舌尖縮卻頭只謂臨崖看滸眼誰知特地一場愁


偶被耶步步相隨屋倒崖崩魂喪膽飛


黯淡灘黯淡灘十隻船兒九隻翻唯有三山陳上舍肩把傘兒岸上行奈我何


魚行水濁鳥飛毛落一入西山杳無消息


逢人且說三分話未可全拋一片心不見相知臨白首幾番按劍意沉吟


枇杷不是這琵琶只為當年識字差若使琵琶能結果滿城簫管盡開花


翻穿沒底靴倒著破蓑衣窮到無窮處虛空剝了皮


德山真好笑父子同賣俏及俏賣不去性命都不要


眾鳥高飛盡孤雲獨去閒相看兩不厭只有敬亭山


年來劍客趁啼鶯爛熳桃花灼眼睛向道莫行三峽路果聞猿叫斷腸聲


瞠開阿傍眼吐出老婆心毒氣無消處風雷勢欲沉


罪從心起將心懺心若忘時罪亦忘心忘罪滅兩俱空是則名為真懺悔

