嘉興大藏經（新文豐版）數位版, No. B402 浦峰法柱棟禪師語錄


浦峰出個真獅兒露爪張牙步四維遇象逢龍善解吼門庭高設任伊為


擔囊負缽有多年便契浦峰一味點著通身手眼出提持祖印接高賢


侍我杖頭歷有年泥團觸碎受心傳龍天推出龍護大闡宗風辟正偏


金剛王劍付兒曹殺活全提膽志高龍象齊來俯席下宗風永煽出英豪


寶劍拈來付爾揮萬人隊裏顯神威全提正令弘宗旨對御談玄接上機


老僧親付一藤杖伏虎降龍任舉唱正眼弘通續我宗兒孫代代傳燈上


立志苦心已有年從斯放下得安然拈來拂子親分付處處逢人把鼻穿


七斤衫子傳來久付與渠儂老作家一任孤峰鬧市裏罵風呵雨驗龍蛇


身心放下在其間數載慇懃擊透關今日山僧囑付汝芒鞋竹杖且居山


浦峰公案妙無言棒棒令人徹骨寒珍重兒曹勤舉用人天瞻仰尚奇巒


曹源一派普天周飲著凡流轉聖流分付當人善守護逢人濟渴解人愁


浦峰辣棒露當陽指示人天不覆藏今日拈來親付汝家聲振振續宗綱

