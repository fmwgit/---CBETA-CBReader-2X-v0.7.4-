嘉興大藏經（新文豐版）數位版, No. B348 靈峰蕅益大師宗論


佛光本常住，如月在虛空。眾生心水淨，隨方影現中。信為水清珠，能清濁智水。懺悔既深誠，感應無方軌。善哉碧輝公，心通妙窣堵。燈像現如雲，蓮花下如雨。此名真實光，此名常寂光。未明真幻義，安事漫籌量。我知一切法，無假亦無真。但願信得及，攜手光中行。

