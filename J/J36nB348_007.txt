嘉興大藏經（新文豐版）數位版, No. B348 靈峰蕅益大師宗論


太阿藏匣已驚神，舉向當陽不用硎。錯節盤根迎刃解，虛空割碎豈留痕。


僧相堂堂，福德之海。縱令朽骨，福性奚改。起塔供養，應至梵天。況復丈許，詎云不然。大士示形，遍在生死。青淤朽骨，黃金鎖子。彈指合掌，的的真因。誰為證佐，妙法華經。


此荳泥丸突出難分剖，非荳咽下分明無處躲。非荳非非荳，大家傾出摩竭斗。

