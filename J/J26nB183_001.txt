嘉興大藏經（新文豐版）數位版, No. B183 雪竇石奇禪師語錄

雪竇石奇禪師語錄卷一


四山如削，周匝無門，如何得到者裏？


孤峰頂上，盤結草菴，且道是何意旨？


景星慶雲，一時現瑞，畢竟因誰致得？


我見燈明佛，本光瑞如此。佛與光且止，如何是瑞底所以？


雪後始知松柏操，歲寒始見丈夫心。正當雪時，乾坤一色，向甚麼處見他松柏？

