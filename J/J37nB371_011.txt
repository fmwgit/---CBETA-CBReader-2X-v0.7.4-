嘉興大藏經（新文豐版）數位版, No. B371 佛冤禪師語錄


眾山不在目比擬立雲間氣勢猶吞海皮鞋挂杖端雪深僧斷臂缽冷帝吟難熊耳山前月照人毛骨寒


風高瓶浪分江國寒色青青鎖萬峰俯仰塵寰聲價重望州亭畔有吟龍


口裏法華香欲滴影疏自絕石床憑悄機不在聞啼鳥欲究寒潭孤月澄


半開紫菊經秋老萬里南來禮祖翁金缽泛杯波自涌凌空寶月照山松


少室風悲咨石壁乳香長夜滴猶濃幽致謾窺紅爛熳榑桑鏡挂海門東


大舶小江無可濟五湖巨浪演高帆當年未盡龍門興風化何曾一觸翻


走遍天涯日吼哮空山往往歷途遙幾回飲水連溪動那得相將保稼苗


扭著鼻頭急急穿從教劣性緊追鞭今朝歸伏童兒手處處行來步步牽


氣志頻頻不疾馳溪山雲影轉相隨朝風暮雨幾多日且得山童勿厭疲


清機撥著便回頭那得剛兮那得柔觸處不教忙歇下時時趨逼豈停留


水齊艸足臥松邊人亦牛兮牛亦然卻把鞭繩俱放下呼來喝去不須牽


翛然得意體如如萬派千岐無繫拘坐對松陰輕演曲清平處處樂無餘


一段風流宇宙中煙山煙水艸茸茸山深樹密忘懷也高枕無憂臥正濃


廓落乾坤掌握中光吞萬象體和同雲煙一片終難別一任西兮一任東


輝天鑑地日安閒四野頻分漢外間跌宕輕煙留月色當陽獨自照幽關


處處人牛無跡蹤一輪明月挂長空歸來意已多端的一派風聲壯古叢

