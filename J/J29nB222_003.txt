嘉興大藏經（新文豐版）數位版, No. B222 夔州臥龍字水禪師語錄


嵩少東來直指禪令行吳越复西川棲靈更付臨笻竹惡辣聲名自此傳


蘭江渡口令初開鐵鑄才堪入室來竹篦堂堂三尺鐵馮君拓上雨華臺


天篤傳來事事昌如何更有別商量藥山一缽親分付好去烹泉濟十方


山亭一語絕多疑衣缽今朝可付之歸到漢豐全正令青山不許著便宜


十載巴東毒鼓鼙聞聲死去已多時穌來可繼牛山席滿院華飛信益奇


指月室中喫棒回方城寺裏吼如雷重重惠女桃支杖一任英靈四海來


十分膽气壯如雷曾在棲靈中毒來此法和囊分付女山頭藥鋪任從開


拈華微笑到今來六十八番正令開且喜新安張沒量棲靈門下和歌回


桂楫中流雨岸秋悄然繫艇大江頭綸竿才向蒼龍窟好箇金鱗躍上流


牛山一棒斷人魂活得來時是上根今日丁寧為聖種堂堂誰是俗兒孫


曹溪春色十分闌一片清香誰解看獨許大原先得意東風迢遞入長安


濟北宗風萬古春華香鳥語意偏新蘇黃當日聲名重今日峰頭女更親


指月園中碎頂門烏紗猶帶棒頭痕寫來一句知心話不是愁人也斷魂


烏紗叢裏道偏孤昨夜論心理目符磚鏡堂前月更皎許多梅柳盡垂珠


六年死志出頭來語默相投果俊哉此去燕居茅屋下春風秋月任徘徊


烽火極天物不寧門庭冷落不堪聽曳回拄杖誰能委付與吾徒萬古馨


一曲衷腸欲話難先宗獨許默中看誰知俗子豁開眼拂袖還鄉理釣竿


盛山幾度已曾說法眼圜明性自悅末後還鄉曲更清吾徒豈是空饒舌


十載殷勤豈偶然江風明月是單傳等閒識得竿頭意秦國何勞說後先


生平直以道為先渴飲饑餐豈妄傳授女龐婆回向句谿山雲月祖師禪


蘇迷盧竟鎮海瀾分明說在一豪耑山僧不必重安柄法乳從今任爾餐


打碎無明窟可全靈昭百艸又重詮臥龍意旨從今得任女油餈擿市廛


我居山無奇特食黃精燒松葉閒不過長自吟三四句寄知音


海上古明月遙遙來古松夜深雲散盡緲緲欲相從


攜杖歸來晚落暉返照東谿聲亂石裏山色莫煙中


頑石本無情點頭情自可乃知生公徒當年未負墮


無道人情好人情返复閒不如支枕臥百事何相關


洞壑深如此公卿少干謁悠然萬事清笑入松邊月


山頭一箇佛半在水底眠鐙火不相照明月卻高縣


碧色媚孤山萬竅來怒號大江自前橫笑歸來時道


趙州道箇無子湖教看狗山僧無法說拂子驀打口


身住無塵地心空亦是禪偶來石上坐峰月落飛泉


去來不以相動靜不以身非生亦非死非妄亦非真


一念心清淨光明猶若洒直透威音前何處狂妄起


幾度入青山草鞋也蹋破如何不自知還來論者箇


餘霞散成綺澂江清如練天水兩相望化為石一片


出郭居松山日日營何事獨有古人禪平常不虛棄


挂笠夔州幾載了無一事可人惟有峰頭明月往往來來自親


自余住此山中白雲半屋常閒日裏松閒鳥語夜則衡門不關


山深杳無人跡獨有麋鹿為鄰負杖有時出戶遙見食野之蘋


散步行到谿口萬樹鳥語華香忽見飄風驟雨急向古穴嵒廊


千里萬里月色三峰四峰秋光樂則高歌一曲倦則斜枕石床


攜笻剛到嵒谷又聞石磬鏗鏘緣徑徐徐歸去沙鐺已孰芥薑


山中雖無奇處林泉也勝長安饑來幾碗薄鬻困則一箇蒲團


疇昔山翁行腳草鞋蹋破幾今日高眠絕頂任他佛來祖來


居山沒甚生涯直條拄杖袈裟閒到嵒頭趺坐笑落幾點梅華


山色谿光裏只好埽地焚香如論祖佛公案任他浩浩商量


白雲與亭似有約亭與白雲亦相若灑灑澹澹宿亭中歲歲年年如旅泊


八十二翁書草聖江湖久矣識名姓昨從岳寺遠相尋一幅送余真遒勁


隴西尚未盡風塵此日帆開送別津遙憶鴛湖如鏡淨不知秋月照何人


白月高天去不疑吳山楚水欲何之草鞋腳底如能解回首巴山意莫遲


攃手逍遙一著子本無生也本無死當陽一棒是根源申腳原從縮腳起


得休休處且休休今日方知遠遁流瓢笠好隨風月老任他佛祖不為儔


茅屋雲中春色煥千谿竹樹香風滿有時支銚鬻清流一气傾乾茶七碗


野徑行來日已斜雲中犬吠是山家閣上經聲松外落林耑也放白蓮華


一到人閒八十秋心仝雲月自悠悠夜來應有還鄉信御鶴翩翩到十洲


十載離情欲洒難蜀山楚水幾相看歸來獨有龍城月高映蘆華十七灘


破雨乘風赤腳來相逢一味喝如雷如何當作衣中寶依舊從前熱鐵摧


一到渝州未十秋煙華浪裏坐扁舟錦鱗尚未吞香餌何事絲綸即便收


梁山笑聚萬峰頭一別東西十度秋此日芙蓉聞罷席叢林寂寂與誰儔


一袋還山過嶺東橫擔雲月杖頭中諸方老宿宜公舉漫謂歸貪枸杞紅


香茅誅得鐵龍東消受青山綠水中自是清閒無外事朝朝鉏藥旁崆峒


深山別是一生涯芋栗多收樂歲華更有一般清趣好西林日日起煙霞


山中別是一清機水當茶來雲作衣世外高人如有意何妨相繼到嵒扉


幾箇師僧住石泉朝來飲食夜來眠衣中一寶雖無異大氐壺中別有天


少林直指沒多岐不用勞勞別覓之秋月春華頻寄意如何此外問真知


破破茅菴舊舊床十年坐臥此山岡饑來自有松華飯世外何勞辟穀方


十年谿上牧牛兒一片衷腸說向誰獨有寒猿啼夜月天明蹋破老松支


冰霜歲莫苦東林紙被蒙頭冷不禁惟是菴前雙柏樹孤根無改老幽岑


從今一日不離山萬事無為心自閒竹杖倚松雲鶴靜清風回首在嚴關


欲啼還笑都無意別有商量落位次翻复追尋聲臭前何常不是如來地


無文印子向空印印住虛空空不消急急歸來子細看牛山聳出白雲霄


未透雲門一字關茅菴且住白雲山有時翻出平生手一劍橫抽埽百蠻


十年隨侍鳳凰山送女西歸白水灣若到新安休住著還須再上臥龍關


未破疑關見道難疑關一破即長安回頭卻有青山分笑月吟風臥石盤


此日重來履碧霞頭皮一擊血淋沙堂堂好箇還家路爭奈家鄉隔海涯


女父宗儒女學佛宗儒學佛事如何猛然躍過龍門去電走雲飛倒玉河


摶風帶雨上山來短短柴門為爾開格物頻頻言底事子韶一笑響嵒隈


勞君幾度到雲門兜率何堪可共言若論心原無說處茶桮舉起便消魂


臥龍無字到諸方多謝少陵論短長縱使文華雕刻好勞勞未免費商量


一繫扁舟到臥龍心原細細論初終回頭明月瞿塘上冷冷清煇曜碧空


泉向高嵒下碧天帛拖一匹挂雲邊煙波一似惡池出白浪滔滔涌淡漣


舟泊臨江鹿渡津登山欲訪白雲人風旛意旨如何道三頓竹篦漫作瞋


十載滄浪理釣竿蘆灣一曲和應難不如且擿煙波裏回首月高玉一團


令行四國已多年未得英靈可息肩報女吾將離四大春風吹殺五湖船


澡浴剃頭都不許粗麻細苧不須陳堂堂薦取臨行句即是分身奉剎塵


生滅無將來論我此言終是著關鎖欲知正見复何如明月峰頭看猛火


楚水巴山十四秋說黃道黑豈無由祇緣道大人難識且暫高眠白月樓


不是臨行寫熱腸亦非無可繼衣缽棲靈多恐久虛涼珍重當須識本末


圓完覺复祖道常弘鐙傳永世紹續正宗

