嘉興大藏經（新文豐版）數位版, No. B300 朝宗禪師語錄


六龍之郡 篤生斯人 醴泉無脈 芝艸無根
三登九上 不厭其勤 千門一踏 絕悟證痕
發揮玄要 魔外飛魂 料簡今古 佛祖稱臣
不立一法 孝友克敦 不通一線 慈仁孰親
踏殺小馬 選佛場新 扶起老藏 玉石塔鄰
誰家標格 白拈絕倫 倏焉示寂 二曜停輪
鏤透須彌 曷供師身 蘸乾香海 曷寫師真
紀無為績 翠竹筠筠 詠無言銘 幽鳥呻呻

