嘉興大藏經（新文豐版）數位版, No. B137 趙州和尚語錄

趙州和尚語錄卷上


碧溪之月，清鏡中頭。我師我化，天下趙州。


師離水、動王侯心，印光潛、麈尾收，碧落霧霾松領月，滄溟浪覆濟人舟，一燈乍滅波旬喜，雙眼重昏道侶愁，縱是了然雲外客，每瞻瓶杌淚還流。


佛日西傾、祖印隳珠，沉丹沼、月沉輝，影敷丈室爐煙慘，風起禪堂松韻微，隻履乍來留化跡，五天何處又逢歸，解空弟子絕悲喜，猶自潸然對雪幃。

