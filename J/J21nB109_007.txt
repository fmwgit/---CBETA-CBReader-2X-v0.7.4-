嘉興大藏經（新文豐版）數位版, No. B109 大藏一覽

大藏一覽卷第七


為通治四貪， 且辯觀骨鎖， 廣至海復略，
名初習業位。 除足至頭半， 名為已熟修。
繫心在眉間， 名超作意位。


依已修成止， 為觀修念住， 以自相共相，
觀身受心法。


世第一無間， 即緣欲界苦， 生無漏法忍，
忍次生法智。 次緣餘界苦， 生類忍類智，
緣集滅道諦， 各生四亦然。 如是十六心，
名聖諦現觀。


欲超三界輪迴， 是假三乘修證。


塵勞迫迮猶牢獄， 法門寬廓若虛空。


一朝暫掛福田衣， 多劫不經諸苦趣。


流轉三界中，恩愛不能脫，棄恩入無為，真實報恩者。


若乃為僧若受戒， 不事神天不拜親。


能受出家并勸首， 超於造塔與餘功。


愛道出家初不聽， 阿難再請乃方容。


吾佛正法千年久， 尼母為徒減半長。


女雖五礙知本空， 佛記多生成正覺。


○本無女相如何轉？ ○豈是女流當是觀？


○不知佛性男成女， ○識得家珍女即男。


沙門故以道為號， 長老良由德乃稱。


若能反本源，乃名曰沙門。


念他粒飯非容易， 忖己無功作麼當？


多食致苦患，少食氣力衰，處中而食者，如秤無高下。


有德萬金何足道？ 不求四事自然隨。


○苟若度人身未度， ○不獨沉他和我沉。


○休求師者長中短， ○但取泥龍假上真。


○比丘聽與二親供， ○分衛宜知五處遮。


○多事苦求無厭足， ○諸禽因以亦相離。


○僧癡俗吝俱無識， ○生惱成冤自取殃。


○無欲分上恚瞋風， ○清冷雲中霹靂火。


○持戒辛菜尤成厭， ○在道邪偷豈可為？


○眠狂入定遭行染， ○初中後樂罪何逃？


狂病行欲那為犯？ 散亂無心亦復然。


常住護持猶眼目， 衷私輒取失人身。


○莫謂僧財欺可取， ○須知閻老不相饒。


○僧離能合生天樂， ○僧合令離陷獄憂。


○護僧不許加刑譴， ○治者從而獲罪殃。


薝蔔華雖萎，勝於諸餘華，破戒諸比丘，猶勝諸外道。


○為僧雖聽二親許， ○作母曾違累世貧。


○捨后為尼由證果， ○障爺在俗罰為烏。


兒孫反謗吾家法， 此輩無慚真闡提。


出家雖勝在家者， 在家修勝出家兒。


身披緇服心猶俗， 頭帶烏巾念乃僧。


白佛出家何得果？ 今渠斷結自成功。


○但發修行正果心， ○便是出家苾芻性。


○菩提苟易紅塵證， ○如來應不雪山修。


○由作二因善不善， ○乃為八部人非人。


○外道妄立從茲始， ○調達仇酬自尒端。


○調達害佛而反傷， ○暴志加佛而自敗。


○調達雖逆陷泥犁， ○如來復讚為知識。


○波旬幾處作威來， ○伎倆盡時歸向去。


我今歸依佛世尊，從是終不起惡心，瞿曇心定容恕我，我當守護佛正法。


○分別善根三等異， ○良由種子爾多差。


○創能一植解脫因， ○極速三生方入道。


○隨信行人從聞入， ○隨法行人乃慧修。


○少善為何能解脫？ ○一心回向證菩提。


○戒定慧初離縛結， ○聞思修後觀門開。


○一貫顯宗之全章， ○備見歷修之有序。


入修要二門，
不淨觀息念， 貪尋增上者， 如次第應修。


息念慧五地，
緣風依欲身， 二得實外無， 有六謂數等。


從此生煖法，
具觀四聖諦， 修十六行相， 頂第一亦然。


○自利修持心狹劣， ○由他開悟聲聞乘。


○四向四果解脫僧， ○有學無學賢聖輩。


○初二三結雖難解， ○九十八使尚應除。


六欲且非定修地， 八智可除煩惱根。


初果七生方羅漢， 復劫八萬入菩提。


良為眾生根器異， 所以如來廣略談。


○四靜慮并四無量， ○八解脫并八勝處。


○第九次第非想定， ○滅盡及從無想修。


○為甚一禪分四種？ ○由生異見許多般。


○坐禪念起魔乘隙， ○斫柱看來體自傷。


○羅漢無生猶有退， ○醯迦七返自殘傷。


○凡夫致罪刑猶重， ○聖種同愆責且輕。


○止觀明於生滅相， ○三摩元是等持心。


○入聖已離五恐怖， ○修心能伏四魔怨。


○儻知入流無所入， ○便薦一來無所來。


○直能自悟甚深法， ○不從他教獨覺乘。


觀彼草木榮還枯， 悟自形骸亦復爾。


自他兼利悲心重， 福慧齊修菩薩乘。


菩提一體成三種， 菩薩初心勝二乘。


○大小乘分五種異， ○廣狹道中有速遲。


○菩薩辨成如日耀， ○聲聞所作類螢光。


○佛乘究竟唯秪一， ○如來方便說為三。


十方佛土中，唯有一乘法，無二亦無三，除佛方便說。但以假名字，引導於眾生，說佛智慧故。諸佛出於世，唯此一事實，餘二即非真。


○莊嚴佛土有多方， ○譬入大城非一路。


○同流同事與相親， ○入水入泥而啟悟。


四念住處四正斷， 四如意足五種根。


○五力七覺八道支， ○總三十七菩提分。


○次第五位以圓修， ○由歷三祗之數劫。


○餘乘至佛定三祗， ○圓教初心成正覺。


雖則初心成正覺， 宛然似佛始相應。


十定超於十地上， 等覺鄰於妙覺中。


何覓普賢身不見？ 良由普眼位差殊。


猶迷相數二般愚， 未盡無明一分障。


○前雖微障尚為礙， ○此有金剛可破除。


修位二僧祗，最後得受職，入彼金剛定，破諸分別盡。


○普賢何故不名佛？ ○老婆安得便休心？


○稽首文殊七佛師， ○為我眾生不取道。

