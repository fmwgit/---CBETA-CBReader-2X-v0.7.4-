嘉興大藏經（新文豐版）數位版, No. B364 佛古聞禪師語錄


臨濟一宗法道全備上接曹溪軼群良驥楊岐龍驤虎丘虎視奕葉燈傳人傑世瑞天童出興獅象攸萃法印授受如水傳器卓哉林野尤推出類證道固難養德匪易師善繼之造詣淵邃用志冥深抒懷朗粹一睹塔光洞徹奧閟栗棘蓬中揚鑣頓轡倒捋虎鬚爪牙銛利殫力股肱靡事弗治滹沱衣拂鄭重舉畀蓄養深厚超凡聖位五坐道場緣不思議自南而北教澤廣被禪定跏趺

