嘉興大藏經（新文豐版）數位版, No. B479 昭覺竹峰續禪師語錄


雪山雪映梅千樹。昭覺滋培萬顆松。吩付闍黎擔荷去。高提祖印闡吾宗。


當陽一句絕思微。鐵額銅睛莫敢窺。獨許獅兒親見得。等閒撥著奮全威。


昭覺爐頭烈焰紅。人天魔佛盡潛蹤。機先不讓摩醯眼。聖箭纔施透九重。


驚群出眾個獅兒。佛祖機關分外奇。萬古徽猷從爾振。全彰正令福坤維。


金毛獅子出林間。遍界群魔百獸潛。直下承當弘祖道。吾宗千古賴君傳。


直指單傳佛祖機。拈來覿面付獅兒。此時喜得龍聚。正令全提孰敢欺。


機先覿面法堂前。顯密全彰豈等閒。七尺烏藤吩付汝。羅龍打鳳任君傳。


師資覿面絕商量。時節堪承理自彰。肘後點開宗正眼。徽猷千古振綱常。


掀翻海獄泄真機。徹底從頭說向伊。歷歷明明分八表。中秋一月任光輝。


宇宙橫身意氣彰。騰騰杲日正當陽。巾缾契悟傳宗旨。裕後光前一瓣香。


昭覺爐頭法戰先。橫身鍊出赤花斑。錦鱗越格超群象。正令全提續祖傳。


驀劄相逢執一錐。等閒摸著露全威。分明托出孃生面。鳳子龍孫一派歸。


昭覺出個赤尾鱗。張牙露爪行門深。再來瓦山辟支佛。大振吾曹八百春。


杲日東昇上碧巔。山河大地盡昭然。元明出格超群象。法令當陽續正傳。


精嚴密行小頭陀。體佛心宗一片婆。七尺烏藤拈付汝。攪渾大海泛紅波。


杖頭落處雨花飛。瀛得清風當下歸。吩付闍黎收挕住。龍驤虎踞奮全威。


昨夜虛空開口說。梅花幾點泄真機。闍黎獨奮摩霄翊。一翅鵬搏天下知。


烜赫圓明六不收。輝天鑑地諳群儔。輕輕點著騰霄漢。一翅鵬搏天下周。


選佛堂前驗己躬。闍黎薦地亦非同。人天眾前親吩付。堪與吾曹立正宗。


鄭洲蘿蔔過錢塘。蜀地生薑滋味長。吩付闍黎收挕住。崢嶸頭角驗諸方。


巾缾念載拂勤勞。薦地精明露赤稍。甘露門開撾毒。鼓銀河玉浪泊天高。


一句分明道得真。新羅鷂子過南宸。等閒摸著孃生面。特地清風肘腋驚。


指揮正令坐重圍。夜月當空處處輝。地一聲心膽碎。個中消息許誰知。


昭覺堂前赤尾鱗。櫛風沐雨出魚津。有時騰濟青霄外。指日人天共仰欽。


隨侍老僧已有年。赤膽忠心行門堅。法身邊事親擔荷。千古芳名上祖傳。


昨夜峨嵋笑滿腮。闍黎功行立三才。磨磚句子親吩付。一箭當陽遍九垓。


幾向叢林共寂寥。忽將己事囑英豪。芳名已著祖圖上。他日吾曹起鳳毛。


痛棒打人寒徹骨。曹源水泛一溪冰。滿天星月分明照。露出金毛匝地施。


無文句子羨芳名。壽等吾儕渤海深。選佛堂前親授記。蘭孫桂子八千春。


叢林重務爾能持。生怕逸麼日用時。放下身心勤苦行。龍天一定不相欺。


春雷一震露全身。頭角崢嶸紹祖燈。吩咐闍黎親剔起。高懸祖印接群生。


赤尾金鱗鼓浪傾。綸音敕上九重城。靈山有約堪承授。大起曹源繼祖燈。


琉璃缾子佇朝陽。薦過磨磚瞌睡玉。喜得東風生肘腋。一燈千古永傳芳。


中興句子囑獅兒。保壽生薑莫放逸。探得梅花開嶺上。芳名千古立弘規。


昭覺出個赤眼鯉。張牙露爪絕人疑。有時獨步鰲頭上。攪得長河現綠龜。


多年昭覺佈精微。養就含元伏鼎威。莫教等閒時放過。芳名千古入傳燈。


透網金鱗密大機。龍驤虎驟雨風馳。老僧略露鋒鋩句。覷破闍黎鐵面門。


指揮如意天花落。號令人天佛祖機。吩咐闍黎親薦得。個中消息許誰知。


父母未生鼻孔兒。子宜的的驗精微。有時拈向人前覷。不與世間分外奇。


楊岐盞子明千古。保壽生薑辣萬年。昭覺堂前獅子子。逢人不讓老東山。


嶺南一句傳千古。昭覺時拈接象龍。收得五湖風月盡。憑撾毒鼓恁之謼。


岷峰突兀萬山巔。挨落天邊月一圓。吩咐隱菴曇上座。好生收起掛堂前。


吾年半百收英豪。種草分明起鳳毛。莫道老僧心眼毒。從來佛法不相饒。


二千六百餘年事。囑子明明契祖機。更有一番新氣象。高懸赤幟闡吾規。


金剛王劍露吹毛。拈向人前顯六韜。若個知音能薦得。安心法要囑英豪。


大智原來顯大機。師資妙契芥投錐。安心句子親拈示。堪與吾曹立聖基。


一聲雷動泄真機。報道闍黎鼻孔知。不是老僧唇舌特。弘開大冶育群迷。


法王法令吼如雷。祖道全憑八面威。從上事兒親囑付。一天星月燦坤維。


駟馬橋頭浪泊天。魚龍跳躍出波瀾。鯨鱗養就摩霄翊。乘勢高飛八大淵。


威鳳山前鼓笛高。聲聲韻出鳳凰巢。承虛接嚮弘吾道。莫負深淵上九霄。


昭覺中興法戰場。子宜的的叩心王。南詢句子親吩咐。指日聲名四海揚。


昭覺堂前舞赤梢。未曾點額氣翀霄。老僧不是閒狼藉。喫著令人骨格高。


清霜徹骨不同常。薦出元初一點光。探得梅花香嶺上。山河大地盡回陽。


雙桂馨馨吐遠香。奇風拂電展經邦。分心句子親拈付。指日聲名韻八荒。


曹溪正脈囑兒孫。歷代冤讎理不伸。從上來源親托付。子宜的的振家聲。


虛空得得口喃喃。報道闍黎鼻孔穿。大地山河分八表。森羅萬象盡昭然。


頻吞氣宇大雄場。天眷麟兒五福彰。秀出宗猷能丕振。如天化育自芬芳。


精誠一念振宗風。格外提持迥不同。祖佛家私親吩咐。逢龍遇虎播吾宗。


闍黎骨格迥非同。氣節昂昂啟桂叢。從上事兒親托付。芳聲千古振宗風。


高懸古鏡鑑群雄。萬象臨筵仰正宗。佛祖鉗鎚親囑付。紹隆聖運繼真風。


參禪學道緊施功。薦出磨磚過量翁。時節堪承酬法乳。吾宗法道賴流通。


分明的事赤條條。囑付麟兒薦六韜。踏著龍頭即虎尾。搖風簸雨始稱豪。


昭覺英才氣相先。老僧鞭逼向人前。臨機撥著鐘何魯。雙桂家聲韻八寰。


鐵牛奮迅出玄關踏遍溪山得飽眠昭覺爐頭親煆鍊家私露出幾多般


燈籠跳舞三台。露柱聲聲讚善哉。喚起東村王大伯。揚聲天外鴈飛來。


金剛圈兒纔拋起。網得闍黎鼻孔疼。九上三登梅子熟。拈來猶許個中人。


拆腳鐺安三個石。地爐搰拙響青天。老僧日用尋常事。吩咐闍黎接半肩。


紹祖山前銕鷂飛。四來狐兔盡藏威。金剛王劍親拈遞。殺喝臨施佛祖機。


錦浪回文韻八荒。九重春色占朝陽。闍黎得得行將去。遇子時拈耳順香。


烜赫圓明六不收。金剛王劍驗群雄。老僧拈柄銕如意。立必生蛇化毒龍。


東山鐘鼓響乾坤。昭覺爐頭著一丁。大好向前雄獨步。揚聲天外鬼神驚。


春風舞起巖南花。獨許靈雲見處嘉。吩咐闍黎親探得。滿天星月照中華。


銕笛數聲滄海震。長天一色秀雲騰。寒山滴雪梅花放。識道闍黎時是興。


霜衣雪鎧念餘年。喜個人來接一肩。紹祖家私親托付。堅修密行妙中玄。


峨眉山月照錢塘。錦水清流萬古香。吩咐堂前獅子子。收來立極展經邦。


爐頭獨坐默無言。忽聽堂前報板傳。問是阿誰那一個。明通點額上長安。


禾山卓鼓響青天。保壽生薑辣萬年。珍重闍黎莫放過。燈籠跳露三玄。


冰清玉潔個頭陀。肘後神符薦出鵝。探得嶺南梅子熟。翻身直入鳳凰窩。


蒼雲出岫佐南宸。子夜星垣拱北溟。吩咐青巖福上座。好生接物利群生。


佛祖家私親托付。時時如固眼中珠。子能的的弘勤業。遞代冤讎藉祖圖。


穩坐蒲團現月輪。清登直上九重城。鳳凰山裏無毛鷂。拍翅高飛入帝京。


代吾說法利群生。珍重芳名入祖燈。柱杖橫施三五略。嘉州大象血淋淋。


生薑公案效前賢。莫當尋常赤肉團。苦辣酸酣分付汝。四來龍象任同參。


師資默契奮全提。直旨單傳向上機。大渡河頭垂釣。西天東土盡鈴窺。


闍黎獨得行門堅。隨侍老僧已有年。昭覺火爐頭子。好生珍重繼吾傳。


侍吾辛苦效前賢。薦過盧能壁上言。選佛場中鯉。興波濯浪驗人天。


嶺南葦屣傳千古。濟北佳聲諦萬年。昭覺一枝正法眼。彌牟陣上接人天。


大愚肘後還拳事。昭覺時拈接象龍。分付盡知智上座。燒吾香代立宗風。


西乾一句鳴千古。昭覺爐頭煉赤斑。更喜龍門騰躍疾。吾家宗譜屬東傳。

