嘉興大藏經（新文豐版）數位版, No. B219 紫竹林顓愚衡和尚語錄


佛祖密意 相續無間 代不乏人 如珠一貫
劫外靈根 有出有藏 數有消長 性無炎涼
宋末元初 漸雜伎倆 三百年來 斯道若喪
我明突起 雲谷月心 紫柏霞衣 雪調同音
擊大法鼓 樹大法幢 開盲破聵 月炤秋江
樂愚大師 生遭毒手 一見霞衣 百念不有
冷面無門 通身是口 破衲藤條 大獅子吼
走盡雲山 未移下步 坐老城隍 全無回互
冰霜獨烈 煙雨獨棲 傲骨剛腸 傾倒如泥
應度已度 堪歸而歸 奄然而逝 曉日夕暉
賴有哲人 卜地作塔 萬畝雲霞 千秋風雅
衡與大師 同參小弟 誰死誰生 法輪無替
山光還舊 月色如昔 大師面目 八九十七

