嘉興大藏經（新文豐版）數位版, No. B384 憨休禪師敲空遺響


慈悲觀世音，曼殊室利智，大行普賢王，一三三即一。譬如一缽水，而調諸眾味。鹹酸雖有異，濕性元不別。慈憫救世間，普施無礙法。各隨心所求，感之即來應。凡有所求者，端心歸一處。隨處若無心，所用無不是。


最妙吉祥，甚為希有。持逼如來，作獅子吼。鏡智大圓，藏身北斗。七佛曾師，拜讚稽首。


腳底洪濤撼碧空，柳頭甘露灑群蒙。慈容印現千江月，落落圓音紫竹風。


凝神而非定也，怡情而非笑也。經云觀自在，於斯蓋可想見。此豈菩薩也哉。


目無旁視，耳無旁聽。儼止若思，純乎其正。


瓶裏楊枝不放春，髼鬚髮認難真。盤陀石上蓮花淨，應是圓通第一人。


露頂長鬚，是誰之像。淨水楊枝，贓物現放。宴寂岩間，無人合伴。蘿月松風，虛空提唱。可憐不遇知音，終日口掛壁上。眉毛不惜為人，誰肯一刀兩段。不如收拾歸來，抱膝長年自諳。將謂是圓通道人，卻元來法中龍象。不因題破面門，幾乎喚做個俗漢。


雲鬟高挽手攜瓶，賣俏塵中哄賺人。那識頭頭古佛現，分明獨露在金身。


普陀岩下古觀音，剎剎塵塵總現身。子玉時瞻修敬禮，一瓶楊柳送寧馨。


現隨類身，說無礙法。天上石麟，送往人家。蘭夢協懷，弄璋斯發。亦名慈母，故曰菩薩。


鍼鋒尖上現慈容，一線纔抽妙相通。感應隨機悲願普，盈庭寶樹自叢叢。


雲髮亂挽笑盈腮，玉步輕移入市來。一尾鮮魚人不買，可憐籃子又提回。


魚在籃中，腳不離地。憫癡眾生，行方便智。漫謂無人識得伊，撞著馬郎須迴避。


本無男女相，為度癡眾生。魚籃提在手，入市眼都瞠。雲髻盤高頂，白足凈無塵。賣盡風流人不識，至今剛喚作佳人。


梁王殿上道不識，卻來魏地展旗鎗。賺殺神光輸一臂，至今千古痛遺殃。


泛溟越漠到神州，話不投機出石頭。若無蘆枝橫雪浪，如何遮得這場羞。


這個老臊胡，有甚麼傝。冷地坐九年，幾乎莫合煞。斷臂與安心，花開遍地發。遇著忤逆兒，痛處錐一劄。不是不奉承，都緣手段辣。家私任簸颺，龍象從蹴蹋。咦，海神不貴夜明珠，滿把撾來當面撒。


，齷齷齪齪。半似癡獃，半似撒潑。布袋常攜來，知他是何物。十字街頭等個人，問著伸手便相索。看你這般窮伎倆，只待驢年得成佛。


皤著肚皮，虛粧好漢。游戲塵中，總難合伴。不居睹史多，卻來閻浮岸。無人識得渠，笑得雙眉斷。族姓每多遊，不知還自賺。終日賣嘴頭，所以人供養。若遇著燉煌，劈脊一頓棒。咄！咄！


以須彌為筆，以大海為墨，極丹青之巧繪而描邈者，徒肖其公之形。以虛空為口，以萬竅為舌，極世人之稱頌而讚美者，徒羨其公之名。庸詎知夫，日月麗天，風雨雷霆，與四時流行而不息者，乃公之心。肖公之形，須彷彿其為人。羨公之名，當慕義以忠貞。唯公之心，有不可得而思議者，強名之曰神。是故盡天地之中，凡有血氣者，莫不尊親。


天日人心兩不孤，曹瞞奸偽卻何如。尊王尊帝超千古，只在春秋一卷書。


黃面浙子，學稟生知。不念周由，醋氣太癡。單丁七載，道貴乘時。運遭五季，傑出唯師。應大風之符識，續濟脈之懸絲。垂鯨鯢釣於富水，縱銕牛機於南司。咄哉減卻正法眼，宗風千古振坤維。


祖風萬世許誰同，道冠乾坤覆載隆。更有功名諱不得，被人喚作賣柴翁。


這位老尊慈，家聲尚赫奕。坐斷通玄峰，慣吹無孔笛。用處峭巍巍，棒頭血滴滴。四海走英賢，千古無倫匹。佛法沒人情，兒孫遍大地。古佛稱再來，藞苴幸同跡。漫同跡面目，儼然有誰識。


臨濟四世，有風穴沼。化彼汝墳，聲光日杲。牛鐵鯨釣，後流江表。七百年來，徽音已杳。誰其中興，吾師雲老。余也後承，斫額未早。欲識吾師真面目，莫向紙上去導討。


這個老宿，卻也奇特。軔跡西川，法嗣太白。雄踞天中，聲光烜赫。起風穴七百餘年無盡之燈，續滹沱三十一世頹流之脈。若即相以求，真大似虛空釘橛。若會真以離相，還同認指迷月。不落二途寫將來，夫是之謂臨濟正傳白拈賊。


臨濟金圈，楊岐栗棘。吞跳誠難，普天匝地。道冠神州，威光赫奕。佛祖爪牙，衲僧巴鼻。斷人命根，削凡聖跡。毀之有餘，讚之莫及。皓月當空，惟精惟一。瞻之仰之，中天杲日。


撒手懸崖，直下掀翻。於通玄峰頂，赤身擔荷，樹大法幢。於汝海天中，水赴雲奔兮龍驤虎驟，獅吼象回兮電掣雷轟。中興臨濟之道，再振少室之宗。捏人痛處，笑煞渠儂。普化打翻筋斗出，當頭一棒不相容。


這川巴老，卻難近傍。輪無孔鎚，握生鐵棒。見義勇為，當仁不讓。劈脊攔腮，魂飛膽喪。不容擬議思量，豈許起模畫樣。九坐名藍千巖，整洪爐廿載，鉗錘于叢林，軌範濟北綱宗赤手提是故人天稽首無上師風穴雲峨老和尚


舌捲黃河頭聳崒嶽據曲彔床提長柄拂縱象王威出獅子窟震地喧天神欽魔伏倒跨千聖頂直劈諸祖心腹嗤馬簸箕於南嶽菴前磨磚作鏡笑周金關於龍潭會裏焚疏吹燭痛棒接禪流慈恩利蒙俗道大德備兮讚之莫及緇白咸稱兮再來古佛惜乎歸真何太速且喜兒孫早已花開遍界香馥馥


牙如利劍口似血盆超佛越祖截鐵斬釘傳曹溪之正脈續臨濟之真燈根蟠雙桂葉茂三秦煦如春風之惠物藹如冬日之愛人所以毘耶寫照道俗傳神一毛頭上定乾坤等閒持護奉朝昏


眉毛卓朔頭髮髼鬆金圈栗棘陷虎擒龍一條白棒獨振綱宗道光臨濟聲震寰中宗門殺手凜凜真風問是阿誰金粟和尚沖涵法兄


生鐵鑄面舉世誰同晚主金粟道冠天中神機迥捷氣宇威雄一門超出我弟你兄惟兄克家振起綱宗是名風穴嫡嗣沖翁


眼似流星鬚如鋼針起滹沱之法幢成風穴之中興弘施大冶煆象烹麟慈攝人天掃波旬佛祖到來也斷魂早見餘光已分鄰開遍曇花大地春


摩醯頂一目楊岐驢子三腳高踞風穴山坐斷白雲塢始燉煌而終千峰文身句身最卓擎祖師心印赤手提鐵牛之機難湊泊


烏紗翅軟怒髮上衝環睜碧眼寶劍威雄曾感帝夢逐鬼除兇蕩清海宇萬福來同兩間正氣千古英風終南之傑名馗姓鍾


字卻不識禪亦不會舉拂撚鬚兩眼相對蚊子上鐵牛石嘴花生碓覿露甚分明諸人會也未會不會隨尊貴正好與捲卻青壇掀倒禪床看這一隊漢又作麼生進退


這漢果真人耶非真人耶散步逍遙似千方外有所得者若論黃芽紫雪於熊申吐納之間則不無為莊生笑殺世人問壽故攜桃以應之若求長生久視定不在乎此果真人者必以余言為是


骨瘦眉長神清貌古玉出藍田鍚駐郢土梵行清修桑門翹楚本色為人慈而益溥出語實頭和而不侮宴坐日翛然長年不出戶一炷爐煙一卷經數珠百八手長數時節偶到來泥牛能起舞撞倒須彌盧踏破虛空鼓撒手便歸家日輪正卓午後彥喜叢叢香剎傳有主淨禪攜來請吾題涅槃會上無佛祖咄


分明眉目較些些建立叢林老作家有口不傳千佛戒忘身專輔續拈花德操嚴冷從風穴壽景嵬峨聳太華得坐披衣如意手兒孫蟄蟄樂無涯


戒不拘則禪不續燈廛居大隱和光同塵懷慖愊而弘揚祖道拓寶坊而福利群生有時施大法藥復明人天正眼有時揮棕櫚柄坐斷文字葛藤故德為世重齒為世欽且喜繼述有寧馨紙上描來卻似真只如無形無像朕兆未分縱是僧繇難下手又何怪乎花紅柳綠大地皆春是誰得而描成世閒疑殺幾多人


覿面何須問姓名當陽便識個中人一生學佛為吾契千古鴻儒與聖親已羨階前蘭桂滿須知裕後鳳麟臻文殊不二如相訊天竺維摩是比鄰


丹穴神羽天池化鯤清灑襟懷秋水澄華峰之月秀入肺腑春風度淇澳之筠兼之才資天縱慧業性成文工武庫詩邁少陵將欲龍驤虎驟霞蔚雲蒸期必芥抬朱紫蜚聲上林胡為乎黃粱夢破懸解遺形且喜裕後有寧馨慎寶鴻文續舊經紙上描來孰是真雲湛天空水月明


蕭蕭道服手輪珠面目分明識也無白業修身成聖果紅塵住腳了凡夫庭前玉樹根培厚劫外金藻蕊漸敷天竺淨名多不讓龍華期會定無殊


一尚不存何曾有四濁惡世中顯真俗智身雖處塵心越乎世龐老西江維摩不二松下閑行兮隨鶴塵以優遊石上宴坐兮觀流水而知義等富貴如浮雲釋妻拏之所繫將絕慮以忘緣破夢幻之斯寄悟今是而昨非故急流而勇退現圓頂兮明本來之相挂方袍兮絕塵勞之累一串數珠一卷經草菴缽孟好歸去一失人身萬劫難這回相見非容易大丈夫兒不等閒到頭若個能迴避果能直下肯承當鐵壁銀山都粉碎咄咄


壺範清肅懿則純貞柏舟早賦彤史維陳素心煦日淑氣和春令儀令德拔萃超塵羨門楣之梃秀瑞闌寶之鳳麟有女如子兮生事死葬盡思如在予定省晨昏儀容可瞻予像之若親丹青圖繪予筆之非真勘破夢幻予侍佛明心了妄歸來予蓮胎上生


虎符奠金甌實昭代元勳之裔龍券藏天府蓋興朝公輔之儔威不令而自嚴英風偉卓貌不言而眾慰德量深幽汾陽雅度叔子風流百年江漢見輕裘名載凌煙最上頭眉撐天漢目湛清秋射鵰歸去樂無休茶鐺羽扇書史是謀太平不用擐戈甲閒看鶴鹿自優游


積代簪纓盛世名臣鷹揚鐵嶺虎蔚龍蒸勳開帝胄畫堪麒麟折衝閫外控制西秦綏帶輕裘羊公楨榦說禮敦詩卻穀退讓西顧忘憂甲兵休戰待漏朝天衣冠其像睹公之容仰公之風神清貌古德士之雄莊椿永茂萬福攸同宜爾子孫繩繩不窮


展圖忽睹笑顏開仙鹿低昂鶴共徊象服幽閑光淑德虎幃篤贊助雄才生成五福人中瑞喜見三芝砌下培日課輪珠修白業天花影裏見如來


英氣如生目炯如電壯士衛側神駿猶健捻鬚坐石何其繾綣論勳業可帶礪河山論文章則春華如絢有諸葛君名士之風惜飛將軍數奇之變棋局勘破早歸來富貴浮雲何足羨石鼎茶鐺綠樹間儒釋道也隨心願雲友昆仲須先薦紙上何曾是真面谷神不死知不知東風吹落桃花片


魯夫子曰善人吾不得而見之矣得見有恒者斯可矣又曰入而無恒不可以作巫醫張公號恒齋其為人也好善樂施立心始終如一日則可謂有恒矣然以醫藥濟世意在活人非所以取利也如吾佛世尊以大法藥普施一切眾生出三界苦得涅槃樂所以稱大醫王博施濟眾唯聖者能之張公神清貌古愷悌慈祥謙光應物誠如其仁年及耄耋肖像請題余喜張公之有恒而好善也則可謂之善人也善而有恒則近道矣後之子孫見公之像思公之德當善繼其志而善述其事可也


春風品度明月襟懷翩翩犬雅求福不回武庫家舊文章繡虎才志養則敦孝友勳業已繼麟臺四海皆兄弟道義盡朋儕長松之下樂優哉鶴鹿相隨得便倍盈庭寶樹已成栽經卷爐煙自偶諧僉云凈名居士亦曰金粟再來千葉荷雯萬戶候靜觀坐對滿池開


赳赳虎賁鷹揚東國盛世遭逢優游自得坐石倚松鶴鹿肥澤桂秀蘭芳壽量何則碩人君子其儀不忒


倚松坐石者誰耶容止端莊溫而和厚瀟灑塵表祥洋乎國士之風跡寄兵戎彬彬然君子之躅介爾眉壽有鹿有鶴裕後光前蘭芬桂茁是吾益菴善士也


其形也恭其容也敬威而不猛中軍之令嚴守心城六門是慎不動干戈定太平勳業雲臺何足勝善士護念兮惟動惟正壽量無窮兮樂天之命


兩序請讚援筆便判坐斷葛藤像誰模樣若道是憨休和尚劈脊好與三十拄杖若道不是憨休和尚喚大智舍利弗來共汝等盡思度量疏山曹家女玄沙是汝虎臨濟瞎驢兒溈山大水牯要且總沒交畢竟如何終南山色連天碧萬派吞聲人渭河蘇嚕唎喝囉怛那


正令全提壁立萬仞路絕攀緣不通凡聖拋出紅爐熱鐵團佛祖見也骨毛寒揭開臨濟正法眼珍重渠儂仔細看


個等像貌誰為寫照理不通儒道豈知妙披著片袈裟濫膺入僧寶柱杖頭邊不讓人佛來魔來一齊掃看你這樣舉止更有一般可笑文監寺須知道秤錘捏出黃金汁裂破虛空那一竅咄咄


竿木隨身逢場作戲七處開堂振綱剔獘平生氣壓叢林勿怪眼高一世鐵打心腸冷似冰大座當軒如火聚獨有忍菴葆知客相逢窄處難迴避莫迴避休擬議若非踏倒佛祖頂焉能蹶起臨濟咄


氣若行雲止如谷神智小謀大德薄位尊藏身北斗獅子獰猙等閒哮吼百獸驚駭得須彌倒走香象奔騰壁立萬仞可憐生胡為乎喚他作興善和尚憨休老人


這白拈賊機知迥別虛空為口電擊為舌喚鐘作甕證龜成鱉眉毛蓋覆五須彌趁起鐵牛振風穴賊賊外道天魔皆腦裂


咄哉瞎驢毫無軌則有人問著驀頭便楔為佛祖之生冤作叢林之妖孽依俙德嘺周金剛彷彿滹沱那大伯佛法沒人情描他何所得素禪人須自瞥愛渠名相受他惑點把火來快燒卻免為虛空安耳穴


爾性愚兮爾貌憨栽花石上獨相諳空拳到處能成立赤手臨時慣解粘不肯祖師群隊裏卻來關內起沉酣生平佛法無多子白棒一條作指南


爾這瞎禿無人無佛文不根儒道聽塗說禪不合流超宗異目力剪邪見稠林惹起諸人謗讟金翅鳥當空獅子王出窟狐兔盡潛蹤天魔皆膽落呵佛兼罵祖造罪過山嶽臨濟兒孫那有你定是闡提個種族可憎有十分描他做甚麼董文學聽我說只好生擒來打入阿鼻地獄


春風繪其神秋水湛其骨眼蓋四天下眉毛覆五嶽名譽不喜揚搢紳咸折服興善晚來居木蛇手內毒釘空卻露痕繫風不用索佛祖結生冤鹿外恨人骨世波怒而堅砥柱之操陳蔡厄而難君子之屈一生擔板少人知修羅隊裏能插足智禪人還識麼乃臨濟下三十三世之孫風穴雲峨老人之法嗣憨休也


松下經行不存伴侶卓立孤標迥絕依倚不肯合汙同流一生擔板誰許逍遙閒自適囉哩哩囉哩尹善人須薦取從來相識滿天下若謂知心能有幾


藞苴個漢甚底模樣頭如木杓口似匾擔賦性專愚為人倔強若論佛法全無看伊只好噇飯在處和光同塵行藏叵難度量觸殺臨濟瞎驢拗折芭蕉拄杖水邊林下任逍遙明月清風難比況咄咄


手拈白拂露微笑眼腦痴憨肚裏峭陷虎機關毒最深擘破三元與三要


這骨董漢得人僧罵手中拄杖不肯放下一味惡打人佛祖見也怕怕怕怕好事不出門惡事傳天下

