嘉興大藏經（新文豐版）數位版, No. B294 雲溪俍亭挺禪師語錄


馬駒有言日面月面打破鏡來與汝相見水上東山雲門銕扇龐老重來拈起玉線臺山會齋牸牛應現石女彈棋木人說劍兩個五百合成一貫


重泉吐潤皎月舒光湘潭塔影傳彼南陽坐安樂國到白雲鄉面門出入若存若亡藹藹翠柏依依綠楊三更旭日九夏玄霜烏雞嘹嚦白牯疏狂金牛起舞木馬成行人琴未渺古徑迴塘廣陵曲調漁父滄浪君行且迫有語勿遑末後句子仔細商量


睦州織履適任天懷種田博飯本分生涯自古在昔道重鹽梅奉君順父玉殿蒼苔踞座說法如霆如雷一旦化去辦愚癡齋但恁麼去更恁麼來我瞻林峰於焉徘徊


投石入山鳥鼠分粒相從懶殘志在伏匿樗里塊然一花狼藉化緣告終發齒而別


燃燈影裏翻身毘盧頂上結舌不妨放去收來贏得雲門一橛歸去也笑不徹獨角蒼龍當時拗折留取個空潭落月

