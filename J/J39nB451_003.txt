嘉興大藏經（新文豐版）數位版, No. B451 赤松領禪師語錄


王宮初降日眼底特空人惹得英雄手喃喃氣不平


窮滴滴兮喫一驚明星入眼若真金思前想後不知是又向頂下一鍼


三聖原來同一個各顯神通元不錯機梭暗裏逞風流千古令人看不破看不破師姑定是女人作不得春風花不開及至花開又吹落


塵緣滌淨不知恩始到灘頭恨尚存一旦熏風撲面發歸心似箭解愁痕


為訪深山老古錐因之不惜兩行眉拳頭伸出難回手一釣雙雙入九嶷


臺山有路不多奇一線羊腸到雪谿婆子何須頻指點被人笑破嘴唇皮


巖倚枯椿氣絕甦春風送暖不曾孤轉身回祿菴前坐羞殺人間一丈夫


堂堂正正有規模莫向人前亂點汗打破鏡來相見後蒯通也教觜盧都


英雄久困在重圍氣撲簷前古瓦飛奮志沖開堅壘後翛然脫灑解征衣


左右逢原事不同斷岩若似路頭窮舉頭方見樵山徑透出雲霄幾萬重


返魂之後話郎當雪沁梅花撲鼻香個事不須重計議一條白練任他方


垂言問旨答天威肅殺霜凝囓鏃機通身精潔指人知三番無耐何癡迷摸且尚於難下手爭能得彀跨神騎


微細極清古佛才聲名千古若聞雷全機暗搭無文印趁此天花顯出來


萬丈深潭碧玉堵絲毫罅隙雲龍補翻然踢出破沙盆恰是驚人戴角虎戴角虎莫莽鹵斯時洞徹心源腑累及兒孫打口鼓


一燈之派應千燈非比人間有暗明惟是佛燈常不滅無分晝夜照長存


偶然一見心相信甘淡傾誠苦亦隨貴使堂中安地步齊眉共唱獅王兒


戒德修持百事堅其中一路透玄關有時水乳情相合好立當年濟北禪


握得靈符掌上使是誰學我獅王子不由說出驚人句萬古鶴聲親入耳


禪那戒德同條貫北若天高無物齊蹤跡藏身風雨快獅兒吼處象王回


根蒂不凡成大器道圓極處現良才法衰扶仗巨靈手祖道興隆佛遂來


三千諸佛吾同命物我根源不異性獨待頂開正眼廓然之下無凡聖


實心達本不疑猜梗概生成羅漢胎綿密古今俱坐斷海雲大士又重來


天地玄微合我機我機先貴會心師離心意識通玄旨正是吾傳遞代題有大之卻也奇一言之下悟心宗了了分明本不迷


為人莫問易何難一念精勤理自全若得當陽心地印始知月落不離天


樂隱溪山出化城洞忘天地洞心明但餘閑鳥俱飛盡樹長成陰鶴滿林


精誠一念為渠來功滿九旬顯佛才今日戒圓歸及第寶蓮永發鎮天台


妙年成聖果為有牟尼珠若遇英靈子得來志不殊只看前賢哲侍者一生圓木枕頭下忽朝摸著自家底千古令人難擬價


戴月慇懃力披星無怨言因前花有種果得子孫賢學待心源盡好登般若船叮嚀書字囑祖道亦非凡


學道如撐上水筏竿竿不歇未曾暇一朝撐到窮源底獲得寶珠無北價


參禪本自狂心歇就此狂心莫放空莫放空時時放下一門路透門門通


精專一念更精專透出威音一著先未踏黃金選佛地始知溪水應黔山


無生句子昔存言聽說遵行踏玅玄念念不容安位分心心清淨沒攀緣渾然咂破娘生舌了達分明向上關如是塵消業盡處隨因赴感應愚賢


從來大道得人難忽問本來有泰然吾指目前無別法閒忙只在舉頭邊


幾回參我為何由想要明心貴自求只待石頭點首處豐荒不問果全收


人生本末事終始物格之中無彼此片雪紅爐飛點到灰心一念從原起


古謂無心於萬物何妨萬物常圍繞既觀萬物本無心何謂無心萬物繞因在有無落二邊綿延歷劫不能了會融物我渾忘時莫大因緣非小小


多年銕石肝腸志密密精勤踏上乘今到果圓真實地直憑三昧佛慈心


無價明珠天地包為因遠劫著塵囂而今親遇巨靈手徹出清暉寶月高


父母生前不必問聽言只看心頭病一朝心病兩俱空即此歸元真實悟


虎生一出便擒羊高駕雲程鎮夜郎只侍蟠桃果熟後酬圓功業續聯芳


英靈奮志出雲泥撥轉天關換骨皮脫體全彰成大用長年樂享太平時


吾傳心印上乘法貴汝頭頭用最親有日踏破關捩子拈來寸寸是黃金


惟有法空為佛座百千萬億輪機荷驀然玅盡始終意頓悟心宗原一個


幾晤黔靈最得宜良緣培護樂天孜雲程來往非千里峰頂常懷一句詩是日金昆裴氏重古聞玉帶子瞻遺山頭功德修圓已藏海帆標有所思


朝朝染翰文林郎未獲真源過別場選佛聯燈風雨快淡之不厭悟心王


黑漆乾坤顛倒走龜毛繩縛一幾希如斯越格超宗句莫擬他年化鶴飛


回頭徹去萬重雲不動絲毫現本真就裏寶珠親密證但逢鐵石點成金


吾傳無別惟心印百劫修持第一功若得離心意識會恒沙諸佛體皆同


累劫培成大福田生生受用亦非凡世間惟有時常現佛月光昇萬古圓


根從多劫來立起長年志及第得心空竿頭進步地離心意識會徹透玄關捩即此脫危安名為真實際秘密常熏修機化鬼神懼記莂在靈山靜月原一會


修行百劫為心地福祿受時果不差今日大年登及第向前步步是蓮花


幾次踏開流水聲千重雲霧和煙掃機輪密密已精通剝盡群陰還自寶


幾回登涉扣山廬直下了明法界圖指出目前日用事圓明自性死生無


萬劫不磨真實心閒忙語默念長存一朝看破娘生面九轉金丹鏡上痕


六根清淨越河沙天上人間共一家萬法歸來三昧印方知火裏出蓮花


吾曾入道甚愚獃廿載彌堅撥死灰不覺一聲冷豆爆何期千古響如雷


如佛牟尼珠終朝常現前不知誰解得又看瑞貞緣


還源一事貴精誠踏佛階梯出化城今日回觀登道岸超群拔萃正宗明


清高尊貴佛真身返照推尋自己心尋到盡頭方轉處自明何地不觀音


氣宇彌堅出剎塵真誠久植悟心明灼然放倒栴檀樹遍界馨香不可聞


心明平地照高下萬煉千磨拆不開今日覺圓方及第大端因行有修來


屢劫修培相白毫因功不昧遇吾曹今朝得遂靈山約待悟靈源漾海濤


奇哉敦厚有規模掃盡煙塵篤丈夫非佛非心俱掃盡因斯遇著賓頭盧


數載相逢在夜郎廣培功行識閒忙而今已了心源意好豎師生大法幢


墨花潑應福多家好種心田結果花不起本來心上路清宵坐飲趙州茶


念頭提起時相對不比尋常身口意佛口佛心行佛事自然超入如來地


父母未生有大理少年之父老年子絲毫認的本來人超出無生亦無死因人錯解路頭差只向外尋棄自己


理事分明共一原此心須向靜中安了明直下雙忘處玅合如如古佛禪


屢劫培成般若芽人間天上共為家分明慈願歸源處花種因成果不差


本來現成最尊佛混失塵緣路上走玅法說來幾萬般機關只在毫頭守觀雲起滅俱無處截月橫吞秖一口我與目前無別法單求自己心王主


一道圓光本不壞世間萬物難遮蓋同行同坐甚分明識得名為觀自在


本來一粒金丹種但舉心時遍界生此是吾家真密意纖毫不立現全身


道心精進三千日不斷工夫十二時兀的踏穿方寸地終朝物物總逢渠


佛賢佛悅禮慈顏竭力同修不放閒只到花開結果處方名授記在靈山


一念精勤萬事宜不容毫髮許心馳若於不掛寸絲處頓悟真宗在此時


三教門庭共一和惟於佛祖有仙陀佩鳴此日還元地脫卻僧衣換紫羅


生生不滅古心源劫劫綿延到此間今日豁開塵夢眼善揚世代在靈山


鷲峰拈出一枝春發遍天涯枯木林大地忽生多有垢山河掀覆本無塵不聞睹處窮玄妙悟理圓時出果因無限風光微妙意善財童子向南詢


單瓢隻杖任閻浮胍發靈臺共一坵月映長江觀在掌風吹巨浪涌迷頭蕭梁蓋笠多生在漢季施樑遠代留歷劫聖賢皆若此而今標在萬重樓


江海滔滔挂順帆頻來安命自歡顏一生補處惟忠直兩地名喧道義全紅日光昇懸竹榻清風常拂響松軒寬柔耳順螽斯慰頓悟心王禮舊仙


純朴乾坤德上皇學明心法量如王當人不昧因花囑果結功成佛日長


語默玄微不失時雙明寂照透玄機進前儘有無窮意最喜心空及第歸


心如銕石念如天萬事詼諧絕易難渾得生前真實意長江月映有來源


娘生銕面參禪本大用通腸徹骨冷一舉頓消知見識幾回翻悟迷中醒不容些入如如理咂破牢關上上等如是了明真性義鷺鷥飛入雪山嶺


參禪心實如金剛觸碎銀山不可當撒手回觀天地外安然穩坐敘空王


參禪共念佛兩處一心居了卻心頭事閏王不奈渠念佛與參禪和融一處看渾然方及第自在即還天參禪念佛真實坐斷兩頭居一忽然看破娘生輪迴生死了畢


念佛在佛心裏動靜兩忘舉止踏得故鄉地穩方知理事圓美


阿彌陀佛不離我纔舉念時已大差覿面回觀無念者紅爐火出金蓮花


瀘彌頂上幾人聞火裏生冰百煉成信手拈來高挂起一聲五夜惺群生


長年有不壞定坐三千界無奈兩莖眉缺少六子債研盡細微理其如一布袋


法王大寶現五濁世光明如百日昇天音吼若千雷震地解弄真獅中興臨濟一腔熱血向誰傾天下至今中毒氣


破頭山上破家私走向天童陷鐵圍不料兒孫遍天下魯戈佛日聿重輝


潼川貴族王老師不愛功名世罕知七坐道場功業事幸留不肖強撐持


室中垂言離卻新舊句答不屬甲子乙丑白晝午時星現黑漆乾坤倒走家家明月長安處處清風拂柳大哉將繼吾宗善護獅王哮吼


歷劫法王大寶位英豪佛祖稱尊貴文明若日懸中天音吼如雷振大地解弄真獅十二奇中興臨濟三十輩一腔肝膽向誰傾獲得祖來出口氣又上香云四十餘年仰祖翁八千里路到天童香焚叩塔真空定一念消融萬劫通


高高日午猶相伴寂寂淒風歲月長陸路花香芳草綠水原木本正當陽正是慧日東昇人物普照人無酬日之德慧日無分照之私物日雙融方合妙諦所以超梵天底事業直須拋卻全十力底事卻乃放下金聲不顧玉振何提因茲披弊垢衣入泥入水撩起便行一點不沾撞著冤頭方可揚眉吐氣堪報不報之恩永祚皇圖輔化所以不肖開山創建刊師法錄入藏所羈未得前來拜掃捧日丹心今日領徒到此拜掃我師塔壚諸昆仲如何是數千里足下不涉程塵一句良久鼓掌云須知寶塔千峰碧卻有雲松雨露青

