印順法師佛學著作集數位版, No. 30 雜阿含經論會編（下）

其心得解脫，一切諸貪愛，三處悉通達，故說為三明。


知心得解脫，一切諸貪愛，三處悉通達，故說為三明。


宿波羅首山，聚落名赤馬；今毘富羅山，國名摩竭陀。
名山悉磨滅，其人悉沒亡，諸佛般涅槃，有者無不盡。
一切行無常，悉皆生滅法，有生無不盡，唯寂滅為樂。


觀汝今所說，言行不相應。寂止自調伏，莫恐怖眾生，
行意寂遠離，受持淨戒者。順調伏寂止，身、口心離惡，
善攝於住處，不令放逸者，是則名隨順，調伏及寂止。


造事不樂同，故知非善友。口說恩愛語，心不實相應，
所作而不同，慧者應覺知。是名惡知識，現善知識相，
與己同一體。云何善知識，與己同體者？非彼善知識，
放逸而不制，沮壞懷疑惑，伺求其端緒。安於善知識，
如子臥父懷，不為傍人間，當知善知識。何故求於斷？
生歡喜之處，清涼稱讚歎，修習福利果，清涼永息滅，
是故求於斷。云何離熾然？寂靜止息味，知彼遠離味，
遠離熾然惡，飲以法喜味，寂滅離欲火，是名離熾然。


三昧明行具，常修於淨戒，離斯少道分，此外無沙門。


捨念、恚清淨，現前觀察法，我說智解脫，滅除無明闇。


在家財入出，衣食等眾具，世間貪愛樂，持斷者甚難。
比丘已離俗，信非家出家，滅除於貪愛，持斷亦難行。


世間若成就，慚、愧二法者，增長清淨道，永閉生死門。


等活及黑繩，眾合、二叫呼，燒燃、極燒燃，無擇大地獄，
是八大地獄，極苦難可過。惡業種種故，各別十六處，
四周開四門，中間量悉等。鐵為四周板，四門扇亦鐵，
鐵地盛火燃，其焰普周遍，縱廣百由旬，焰焰無間息。
調伏非諸行，考治強梁者，長夜加楚毒，其苦難可見，
見者生恐怖，悚慄身毛竪。墮彼地獄時，足上頭向下。
正聖柔和心，修行梵行者，於此賢聖所，輕心起非義，
及殺害眾生，墮斯熱地獄。宛轉於火中、猶如火炙魚，
苦痛號叫呼，如群戰象聲，大火自然生，斯由自業故。


一切悉知者，三藐三佛智，斷截諸魔流，破壞令消亡。
開示甘露門，顯現正真道，心常多欣悅，逮得安隱處。


苦受所覺時，莫能知苦受，瞋恚使所使，不見出離道。
不苦不樂受，等正覺所說，彼亦不能知，終不度彼岸。
若比丘精勤，正智不傾動，於彼一切受，黠慧能悉知。
能知諸受已，現法盡諸漏，依慧而命終，涅槃不墮數。


於此正法律，觀察法法相，此等度彼岸，摧伏死魔軍。


若才辯無畏，多聞通達法，行法次法向，是則為善眾。
比丘持淨戒，比丘尼多聞，優婆塞淨信，優婆夷亦然，
是名為善眾，如日光自照。如則善好僧，是則僧中好，
是法令僧好，如日光自照。


生隨、及生上，智父之所欲，生下非所須，以不紹繼故。
為人法之子，當作優婆塞，於佛、法、僧寶，勤修清淨心，
雲除月光顯，光榮眷屬眾。


斷斷及律儀，隨護與修習，如此四正斷，諸佛之所說。


斷斷及律儀，隨護與修習，如此四正斷，諸佛之所說。


斷斷、律儀斷，隨護、修習斷，此四種正斷，正覺之所說。
比丘勤方便，得盡於諸漏。


一切法無常，持戒寂靜禪，知一切宿命，已生天、惡趣，
得斷生漏盡，是為牟尼通。悉知心解脫，一切貪恚癡，
我說是三明，非言語所說。


若無世間愛念者，則無憂苦塵勞患，一切憂苦消滅盡，猶如蓮花不著水。


南無大士夫！南無士之上！以我不能知，依何而禪定。


南無大士夫！南無士之上！以我不能知，依何而禪定？


南無大士夫！南無士之上！以我不能知，何所依而禪。


一人一劫中，積聚其身骨，常積不腐壞，如毘富羅山。
若諸聖弟子，正智見真諦，此苦及苦因，離苦得寂滅，
修習八道跡，正向般涅槃。極至於七有，天人來往生，
盡一切諸結，究竟於苦邊。


比丘以法活，不恐怖眾生，意寂行捨離，持戒順息止。


云何惡知識，現善知識相？云何善知識，如己同一體？
何故求於斷，云何離熾然？


供養比丘僧，飲食、隨時服，專念諦思惟，正知而行捨。
淨物、良福田，汝等悉具足，緣斯功德利，長夜獲安樂，
發心有所求，眾利悉皆應。兩足、四足安，道路往來安，
夜安、晝亦安，一切離諸惡。如沃壤良田，精純好種子，
溉灌以時澤，收實不可量。淨戒良福田，精餚饍種子，
正行以將順，終期妙果成。是故行施者，欲求備眾德，
當隨智慧行，眾果自然備。於明行足尊，正心盡恭敬，
種殖眾善本，終獲大福利。如實知世間，得具備正見，
具足見正道，具足而昇進，遠離一切垢，逮得涅槃道，
究竟於苦邊，是名備眾德。


世間數差別，安所遇不動，寂靜離諸塵，拔根無悕望，
已度三有海，無復老死患。


世有學、無學，大會常延請，正直心真實，身、口亦復然，
是即良福田，施者獲大果。


智慧多聞者，非不覺諸受，若於苦、樂受，分別諦明了，
當知堅固事，凡夫有昇降，於樂不染著，於苦不傾動。
知受不受生，依於貪、恚覺，斷除斯等已，其心善解脫，
繫念緣妙境，正向待終期。若比丘精勤，正智不傾動，
於此一切受，慧者能覺知。了知諸受已，現法盡諸漏，
依慧而命終，涅槃不墮數。


