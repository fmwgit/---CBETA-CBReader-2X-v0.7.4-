印順法師佛學著作集數位版, No. 30 雜阿含經論會編（上）

能斷一切苦，不復受餘有，永之般涅槃，不復還放逸。


是故牟尼尊，名知世間者，能到世界邊，諸梵行已立。
世界邊唯有，正智能諦了，覺慧達世間，故說度彼岸。


竟不得其味，折觜而騰虛。我今猶如烏，瞿曇如石生，
不入愧而去，猶烏陵虛逝。內心懷愁毒，即彼沒不現。


欽婆羅上馬，亦慈迦拘吒，及彼黑瞿曇，難陀、跋難陀。
慈悲於無足，及以二足者，四足與多足，亦悉起慈悲。
慈悲於諸龍，依於水陸者，慈一切眾生，有量及無量。
安樂於一切，亦離煩惱生，欲令一切賢，一切莫生惡，
常住蛇頭巖，眾惡不來集。凶害惡毒蛇，能害眾生命，
如此真諦言，無上大師說。我今誦習此，大師真實語，
一切諸惡毒，無能害我身。貪欲、瞋恚、癡，世間之三毒，
如此三惡毒，永除名佛寶；法寶滅眾毒；僧寶亦無餘。
破壞凶惡毒，攝受護善人，佛破一切毒，汝蛇毒今破。


諸取心解脫，及意不忘念。曉了入處生，於彼心解脫，
彼心解脫者，比丘意止息，諸所作已作，更不作所作。
猶如大石山，四風不能動。色、聲、香、味、觸，及法之好惡，
六入處常對，不能動其心，心常住堅固，諦觀法生滅。


捨所學、著處，不善義、隨流，菩薩勝餘乘，論施設最後。


斯等於律儀，常當勤修習，正信心不二，諸漏不漏心。
眼見於彼色，可意、不可意，可意不生欲，不可不憎惡。
耳聞彼諸聲，亦有念不念，於念不樂著，不念不起惡。
鼻根之所嚊，若香若臭物，等心於香臭，無欲亦無違。
所食於眾味，彼亦有美惡，美味不起貪，惡味亦不擇。
樂觸以觸身，不生於放逸，為苦觸所觸，不生過惡想，
平等捨苦樂，不滅者令滅。心意所觀察，彼種彼種相，
虛偽而分別，欲貪轉增廣，覺悟彼諸惡，安住離欲心。
善攝此六根，六境觸不動，摧伏眾魔怨，度生死彼岸。


取愛樂相者，心則常繫著，起於種種愛，無量色集生。
貪欲、恚、害覺，令其心退減，長養於眾苦，永離於涅槃。
見色不取相，其心隨正念，不染惡心愛，亦不生繫著。
不起於諸愛，無量色集生，貪欲、恚、害覺，不能壞其心，
小長養眾苦，漸次近涅槃。日種尊所說，離愛般涅槃。
若耳聞諸聲，心失於正念，而取諸聲相，執持而不捨。
鼻香、舌嘗味，身觸、意念法，忘失於正念，取相亦復然。
其心生愛樂，繫著堅固住，起種種諸愛，無量法集生。
貪欲、恚、害覺，退減壞其心，長養眾苦聚，永離於涅槃。
不染於諸法，正智、正念住，其心不染汙，亦復不樂著。
不起於諸愛，無量法集生，貪瞋、恚、害覺，不退減其心，
眾苦隨損減，漸近般涅槃。愛盡般涅槃，世尊之所說。



初安立等、智、同等，最後當知離欲等。


安立與差別，愚、不愚、教授，解脫、煩惱、業，皆廣說應知。


五二與十三，四業為最後。


無智、智與定，殊勝、障、學等，著、無我、聖道，二海不同分。


道、師不同分，王國、二世間，有為、遮身行，堅執、三空性。


離欲未離欲，問、因緣、染路，保命、著處等，皆廣說應知。

若常有我者，彼悉是我所，一切悉屬我，瞿曇何所之？


若言有我者，彼說我則非，是故知波旬，即自墮負處。


若說言知道，安隱向涅槃，汝自獨遊往，何煩教他為？


若有離魔者，問度彼岸道，為彼平等說，真實永無餘，
時習不放逸，永離魔自在。



因同分等，唯作緣等，上品貪等，後多住等。


因同分、思、縛解脫、相、觸遍，勝解、護根門，教、愛相為後。

久殖諸梵行，善修八聖道，歡喜而捨壽，猶如棄毒鉢。
久殖諸梵行，善修八聖道，歡喜而捨壽，如人重病愈。
久殖諸梵行，善修八聖道，如出火燒宅，臨死無憂悔。
久殖諸梵行，善修八聖道，以慧觀世間，猶如穢草木，
不復更求餘，餘亦不相續。



塢躭婆隸　躭婆隸　航陸　波婆躭陸　渧　肅渧　抧跋渧　文那移　三摩移　檀諦尼羅抧施　婆羅拘閇塢隸　塢娛隸　悉波呵

古昔婆羅門，修習勝妙戒，得生宿命智，娛樂真諦禪，
常住於慈悲，關閉諸根門，調伏於口過，古昔行如是。
捨本真實行，而存虛偽事，守族姓放逸，從諸根六境，
自餓、居塚間，三浴、誦三典，不守護根門，猶如夢得寶。
編髮衣皮褐，戒盜灰坌身，麁衣以蔽形，執杖持水瓶，
假形婆羅門，以求於利養。善攝護其身，澄淨離塵垢，
不惱於眾生，是道婆羅門。


若知二邊者，於中永無著，說名大丈夫，不顧於五欲，
無有煩惱鏁，超出縫紩憂。


龜蟲畏野干，藏六於殼內，比丘善攝心，密藏諸覺想，
不依不怖彼，覆心勿言說。


善關閉根門，正念攝心住，飲食知節量，覺知諸心相，
善男子難陀，世尊之所歎！



上貪、教授、及苦住，觀察、引發、不應供，明解脫、修、無我論，定法、見苦最為後。

眼、色二種緣，生於心、心法，識、觸及俱生，受、想等有因。
非我、非我所，亦非福伽羅，亦非摩闍，亦非摩那婆。
是則為生滅，苦陰變易法，於斯等作想，施設於眾生，
那羅、摩闍，及與摩那婆，亦餘眾多想，皆因苦陰生。
諸業、愛、無明，因積他世陰。餘沙門異道，異說二法者，
彼但有言說，聞已增疑惑。貪愛息無餘，無明沒永滅，
愛盡眾苦息，無上佛眼說。


於色、聲、香、味、觸、法六境界，一向生喜悅，愛染、深樂著。
諸天及世人，唯以此為樂，變易、滅盡時，彼則生大苦。
惟有諸賢聖，見其滅為樂；世間之所樂，觀察悉為怨。
賢聖見苦者，世間以為樂；世間之所苦，於聖則為樂。
甚深難解法，世間疑惑生，大闇所昏沒，盲冥無所見，
唯有智慧者，發朦開大明。如是甚深句，非聖孰能知！
不還受身者，深達諦明了。


一住、遠、涅槃，略說內所證，辯一切智、相，捨所學、業等，
空、隨行、恒住，師弟二圓滿。


若汝非於彼，彼亦復非此，亦非兩中間，是則為苦邊。



若眼見眾色，忘失於正念，則於所見色，而取愛念相。

