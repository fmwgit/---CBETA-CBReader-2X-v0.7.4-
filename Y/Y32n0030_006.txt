印順法師佛學著作集數位版, No. 30 雜阿含經論會編（下）

彼諸種種色，常在於世間，調伏愛欲心，是則黠慧者。


虛空於五欲，永以不還滿；世間諍言訟，畢竟不復為。


虛空於諸欲，永已不還滿；不復與世間，共言語諍訟。


以淨戒具足，繫念自寂靜，解脫身具足，智慧身亦然。
我知法故來，仁者應當知！當於彼涅槃，此法法如是。


能伏於慳垢，大德隨時施，是名施中賢，來世見殊勝。


能調伏慳垢，大德隨時施，是則施中賢，來世見殊勝？


實義存於心，寂滅而不亂，降伏諸勇猛，可愛端正色。
一心獨靜思，服食妙禪樂，是則為遠離，世間諸伴黨。
世間諸伴黨，無習近我者。


實義存於心，寂滅而不亂，降伏諸勇猛，可愛端正色。
一心獨靜思，服食妙禪樂，是則為遠離，世間之伴黨。
世間諸伴黨，無習近我者。


枝青以白覆，一輻轉之車，離結觀察來，斷流不復縛。


枝青以白覆，一輻轉之車，離結觀察來，斷流不復縛。


若人捨身時，彼身屍臥地，棄於丘塚間，無心如木石。


壽、暖及與識，捨身時俱捨，彼身棄塚間，無心如木石。


服食積所積，廣度於眾難，施上進福田，殖斯五種力。
以斯義所欲，俗人處於家，我悉得此利，已免於眾難。
世間所聞習，遠離眾難事，生樂知稍難，隨順等正覺。
供養持戒者，善修諸梵行，漏盡阿羅漢，及聲聞牟尼，
如是超越見，於上諸勝處，常行士夫施，剋終獲大果。
習行眾多施，施諸良福田，於此世命終，化生於天上。
五欲具足滿，無量心悅樂，獲斯妙果報，以無慳悋故，
在所處受生，未曾不歡喜。


是誰妙天色，住於虛空中，譬如純金山，閻浮檀淨光？


