印順法師佛學著作集數位版, No. 25 華雨集（一）

布施供養福無邊，　　心中三惡元來造。
若將修福欲滅罪，　　後世得福罪還在；
若解心中除罪緣，　　名自性中真懺悔。
若悟大乘真懺悔，　　除邪行正即無罪；
學道之人能自觀，　　即與悟人同一類。
大師今傳此頓教，　　願學之人同一體；
若欲當來覓本身，　　三毒惡緣心中洗。
努力修道莫悠悠，　　忽然虛度一世休；
若遇大乘頓教法，　　虔誠合掌志心求。


教即無頓漸，　　迷悟有遲疾。　　若學頓教法，　　愚人不可迷。
說即須萬般，　　合理還歸一。　　煩惱暗宅中，　　常須生慧日。
邪來因煩惱，　　正來煩惱除，　　邪正俱不用，　　清淨至無餘。
菩提本清淨，　　起心即是妄，　　淨性於妄中，　　但正除三障。
世間若修道，　　一切盡不妨；　　常見自己過，　　與道即相當。
色類自有道，　　離道別覓道，　　覓道不見道，　　到頭還自懊。
若欲探覓道，　　行正即是道。　　自若無正心，　　暗行不見道。
若真修道人，　　不見世間過，　　若見世間非，　　自非却是左。
他非我有罪，　　我非自有罪，　　但自去非心，　　打破煩惱碎。
若欲化愚人，　　是須有方便，　　勿令破彼疑，　　即是菩提見。
法元在世間，　　於世出世間，　　勿離世間上，　　外求出世間。
邪見是世間，　　正見出世間，　　邪正悉打却，　　菩提性宛然。
此偈是頓教，　　亦名為大乘，　　迷來經累劫，　　悟則剎那間。



身是菩提樹，　心如明鏡臺，　時時勤拂拭，　莫使有塵埃！


菩提本無樹，　明鏡亦無臺，　佛性卍常清淨，　何處有塵埃！


心是菩提樹，　身為明鏡臺，　明鏡本清淨，　何處染塵埃〔附〕！

一切無有真，　　不以見於真，　　若見於真者，　　是見盡非真。
若能自有真，　　離假即心真，　　自心不離假，　　無真何處真！
有情即解動，　　無情卍即不動，　　若修不動行，　　同無情不動。
若見真不動，　　動上有不動；　　不動是不動，　　無情無佛種。
能善分別相，　　第一義不動，　　若悟作此見，　　則是真如用，
報諸學道者，　　努力須用意，　　莫於大乘門，　　却執生死智！
前頭人相應，　　即共論佛語；　　若實不相應，　　合掌令歡喜。
此教本無諍，　　諍即失道意，　　執迷諍法門，　　自性入生死。



吾來大唐國，　傳教救迷情，　一花開五葉，　結菓自然成。


本來緣有地，　從地種花生，　當本元無地，　花從何處生？


花種雖因地，　地上種花生，　花種無生性，　於地亦無生。


花種有生性，　因地種花生，　光緣不和合，　一切盡無生。


有情來下種，　無情花即生，　無情又無種，　心地亦無生。


心地含情種，　法雨即花生，　自悟花情種，　菩提菓自成。


心地邪花放，　五葉逐根隨，　共造無明業，　見被業卍風吹。


心地正花放，　五葉逐根隨，　共修般若慧，　當來佛菩提。

真如自性是真佛，　　邪見三毒是真魔，
邪見之人魔卍在舍，　　正見之人佛則遇。
性中邪見三毒生，　　即是魔卍王來住舍；
正見忽除三毒心，　　魔卍變成佛真無假。
化身報身及淨身，　　三身元本是一身，
若向身中覓自性，　　即是成佛菩提因。
本從化身生淨性，　　淨性常在化卍身中，
性使化卍身行正道，　　當來圓滿最真淨。
婬性本是清淨因，　　除婬卍即無淨性身，
性中但自離五欲，　　見性剎那即是真。
今生若悟頓教門，　　悟即眼前見世尊。
若欲修行去覓佛，　　不知何處欲求真！
若能身中自有真，　　有真即是成佛因；
自不求真外覓佛，　　去覓總是大癡人！
頓教法者是西流，　　求度世人須自修，
今報世間學道者，　　不於此事大悠悠！


