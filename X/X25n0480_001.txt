卍新纂大日本續藏經數位版, No. 480 金剛經觀心釋


已申如實不空義 如如演說不取著
攝彼名句及文身 融歸一念成觀行


如是微妙金剛義 不離現前一念心
觀心具足般若經 亦復具足餘妙典
十二分教二種藏 乃至量等大千經
於一念中悉剖出 一切諸念亦復然
如於念念剖大經 一切根塵亦如是
乃至無有少許塵 而不具足法界藏
如是正慧應了知 一切惟心心一切
若不觀心類說藥 真藥現前亦不知
是故我今稽首禮 性具三德無遺者
一一啟請勸觀心 速登般若金剛岸

