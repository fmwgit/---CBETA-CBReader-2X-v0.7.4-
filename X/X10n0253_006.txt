卍新纂大日本續藏經數位版, No. 253 圓覺經夾頌集解講義


清淨惠當知 圓覺菩提性 無取亦無證
無菩薩眾生 覺與未覺時 漸次有差別
眾生為解礙 菩薩未離覺 入地永寂滅
不住一切相 大覺悉圓滿 名為遍隨順
末世諸眾生 心不生虗妄 佛說如是人
現世即菩薩 供養恒沙佛 功德已圓滿
雖有多方便 皆名隨順智


淨惠倫排證悟人 強分四位順天真
凡賢聖果雖然異 悟迷染淨與誰親
先明依位循諸性 次辨忘心頓證因
一智了然超脫處 有無情盡覺芽春

