卍新纂大日本續藏經數位版, No. 253 圓覺經夾頌集解講義


文殊汝當知 一切諸如來 從於本因地
皆以智慧覺 了達於無明 知彼如空華
即能免流轉 又如夢中人 醒時不可得
覺者如虗空 平等不動轉 覺徧十方界
即得成佛道 眾幻滅無處 成道亦無得
本性圓滿故 菩薩於此中 能發菩提心
末世諸眾生 脩此免邪見


妙德初徵本起因 曾知離病可脩真
陀羅尼門周法界 大圓覺海絕涯津
無明夢裏迷緣影 翳眼花中妄執身
忽然夢醒翳花滅 何曾動著本來人

