卍新纂大日本續藏經數位版, No. 975 隨緣集


三十五年春夢中 學擎油鉢但持躬
幸茲夢亦能辭慾 愛染將來庶不逢


鷄犬相將各慕雌 當年避婦我如癡
何咍夢裏渾猶昔 昔日心疑夙世基


什公風望重當時 人主重閽亦被知
漫道尸羅無我若 化緣差遜毱多師


小乘律己大忘身 一眚何甞掩至珍
愧我半生仍碌碌 顧將夢事濫方人

