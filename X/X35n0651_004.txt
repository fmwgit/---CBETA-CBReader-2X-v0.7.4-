卍新纂大日本續藏經數位版, No. 651 金剛三昧經注解


法從分別生 還從分別滅 滅諸分別法
是法非生滅


諸法本寂滅 寂滅亦無生 是諸生滅法
是法非無生 彼則不共此 為有斷常故
此則離於二 亦不在一住 若說法有一
是相如毛輪 如水迷倒 為諸虗妄故
若見于法無 是法同於空 如盲無目倒
說法如龜毛 我今聞佛說 知法非二見
亦不依中住 故從無住取 如來所說法
悉從於無住 我從無住處 是處禮如來
敬禮如來相 等空不動智 不著無處所
敬禮無住身 我於一切處 常見諸如來
惟願諸如來 為我說常法


名相分別事 及法名為三 真如正妙智
及彼成於五 我今知是法 斷常之所繫
入於生滅道 是斷非是常 如來說空法
遠離於斷常 因緣無不生 不生故不滅
因緣執為有 如採空中華 猶如石女子
畢竟不可得 離諸因緣取 亦不從他滅
及於己義大 依如故得實 是故真如法
當自在如如 一切諸萬法 非如識所化
離識法即空 故從空處說 滅諸生滅法
而住於涅槃 大悲之所奪 涅槃滅不住
轉所取能取 入於如來藏


若法緣所生 離緣可無法 云何法性無
而緣可生法


是心所生法 是法能所取 如醉眼空華
是法然非彼


法本無有無 自他亦復爾 不始亦不終
成敗則不住


一切空寂法 是法寂不空 彼心不空時
是得心不有


法本無自性 由彼之所生 不於如是處
而有彼如是


法住處無在 相數空故無 名說二與法
是則能所取


所生能生二 是二能所緣 俱本各自無
取有空華幻 識生於未時 境不是時生
於境生未時 是時識亦滅 彼即本俱無
亦不有無有 無生識亦無 云何境從有


一切諸法相 性空無不動 是法於是時
不於是時起 法無有異時 不於異時起
法無動不動 性空故寂滅 性空寂滅時
是法是時現 離相故寂住 寂住故不緣
是諸緣起法 是法緣不生 因緣生滅無
生滅性空寂 緣性能所緣 是緣本緣起
故法起非緣 緣無起亦爾 因緣所生法
是法是因緣 因緣生滅相 彼則無生滅
彼如真實相 本不於出沒 諸法於是時
自生於出沒 是故極淨本 本不因眾力
即於後得處 得得於本得


我知眾心疑 所以殷固問 如來大慈善
分別無有餘 是諸二眾等 皆悉得明了
我今於了處 普化諸眾生 如佛之大悲
不捨於本願 故於一子地 而住於煩惱

