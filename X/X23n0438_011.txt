卍新纂大日本續藏經數位版, No. 438 大日經義釋


是法無盡相 亦無有自性 盡為有始終
生滅起盡法 平等法界性 本無有盡相
無動無變易 亦無有住處 彼阿賴耶藏
即有盛受義 平等法無受 故無有住處
一切法無性 常自寂滅相 入此不思議
即同諸佛位 甚深寂滅法 非名言可喻
佛佛所同證 故言同正覺 若非畢竟空
則無有三乘 無三乘聖眾 此墮所滅見
證此畢竟空 不能利一切 如來大悲者
甚深方便智 於無相法中 方便而顯示
能滿一切願 方便力如是 此法無人授
亦不由佗悟 於道場自覺 證實無師智

