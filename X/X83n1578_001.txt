卍新纂大日本續藏經數位版, No. 1578 指月錄


世皆懺罪造福 我亦作福滅罪
惟有流傳法寶 續佛慧命為最
願我生生世世 不迷正路修行
直取菩提上果 徧度法界眾生
還願眾生覺悟 修行不迷正路
聊憑標月指頭 正見雲開月露
逍遙性海之中 當體與佛全同
逐一銷除夙習 次第到岸登峰
慎勿撥無因果 莽莽蕩蕩招禍
殺盜婬妄不除 豈得泥犂免墮
還有向上一言 頭上便是青天
秋月梧桐滴露 春風楊柳含烟

