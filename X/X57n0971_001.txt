卍新纂大日本續藏經數位版, No. 971 書


大明建國如虞唐 萬方玉帛朝明堂
五百僧中選僧使 奉詔直往東扶桑
扶桑東去渺烟水 百萬樓臺海中起
珊瑚珠樹赤松西 玉嶂金峰碧雲裏
重城堅壁鐵不如 衣冠禮樂傳中都
樓般謾說麤氏使 却不動蒼姬書
白河關高玉繩下 天上靈梅移北野
八袞神師解豢龍 十歲小兒知習馬
自從日姓開封疆 履地不敢稱天王
一君四相贊吁咈 本支百世同蕃昌
讀書不貴論王覇 上下唯知尊佛化
尚想兵殘五李餘 全奉台書復中夏
故人自是吾宗像 北峰印燈垂六葉
此行豈誇專對才 要播玄風翊王業
飄飄瓶錫辭九重 大颿四月開南風
游龍雙迎浪花白 天雞一呌東方紅
我謌白雲天萬里 人生生為當若是
瓦官閣上望秋濤 待汝歸來報天子


南屏梵臻四明法嗣 慈辨從諫 東溪擇鄉
竹菴可觀 北峯宗印日本傳教者俊芿一人
源覺先


雲夢允澤 湛堂性澄 我菴本無

