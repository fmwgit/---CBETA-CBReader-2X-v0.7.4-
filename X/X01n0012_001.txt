卍新纂大日本續藏經數位版, No. 12 觀世音菩薩往生淨土本緣經


成就大悲解脫門 常在娑婆補陀山
晝夜六變觀世間 本願因緣利一切


善哉釋迦文 在濁利眾生 聞名見身者
決定成佛道 往昔因緣故 今來現空中
欲生我因者 必來迎西方


善哉兩足尊 能利娑婆界 證明真實法
慈悲施一切 若有重業障 無生淨土因
乘彌陀願力 必生安樂國 若人造多罪
應墮地獄中 纔聞彌陀名 猛火為清凉
若念彌陀佛 即滅無量罪 現受無比樂
後必生淨土


二尊如日出 能破生死闇 顯示往因緣
經劫不敗亡 我念無量劫 在於絕島側
發心時因緣 常在補陀落 昔在生死時
二尊為父母 今在淨穢土 互助化世間


我從初發心 隨二尊不離 今聞昔因緣
能知緣不已 我動一足時 三惡離苦惱
若生淨土時 授手迎西方


我昔為朋友 今日能知之 當來得聞者
決定生淨土

