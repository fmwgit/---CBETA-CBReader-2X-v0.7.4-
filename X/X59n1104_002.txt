卍新纂大日本續藏經數位版, No. 1104 芝園遺編


煩惱無數誓願斷 法門無量誓願學
眾生無邊誓願度 佛道無上誓願成
願我臨欲命終時 盡除一切諸障礙
面見彼佛阿彌陀 即得往生安樂國
我既往生彼國已 現前成就此大願
一切圓滿盡無餘 利樂一切眾生界
彼佛眾生會咸淨 我時於勝蓮華生
親覩如來無量光 現前授我菩提記
蒙彼如來授記已 化身無數百俱胝
智力廣大徧十方 普利一切眾生界
乃至虗空世界盡 眾生及業煩惱盡
如是一切無盡時 我願究竟恒無盡
念佛救世大慈父 念法出離解脫門
念僧諸有良福田 念戒無上菩提本
念施具足波羅蜜 念天護法利羣生


戒香定香解脫香 光明雲臺徧法界
供養十方無量佛 見聞普熏證寂滅


流轉三界中 恩愛不能脫 棄恩入無為
真實報恩者


善哉大丈夫 能了世無常 捨俗趣泥洹
希有難思議


歸依大世尊 能受三有苦 亦願諸眾生
普入無為樂亦逐句隨聲說


毀形守志節 割愛無所親 棄家弘聖道
願度一切人有令合眾同誦亦得


大哉解脫服 無相福田衣 披奉如戒行
廣度諸眾生此偈和尚自說。不須隨和


遇哉值佛者 何人誰不喜 福願與時會
我今獲法利逐句隨說

