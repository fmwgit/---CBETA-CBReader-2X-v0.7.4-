卍新纂大日本續藏經數位版, No. 744 四分律名義標釋


若有見諦法 無害於羣萌 捨諸穢惡行
此名為長老 我今謂長老 年必先出家
修其善本業 分別於正行 設有年幼少
諸根無漏缺 此謂名長老 分別正行法
大論云 所謂長老相 不必以年耆
形瘦鬚髮白 空老內無德 能捨罪福果
精進行梵行 已離一切法 是名為長老


身業口業 意業羅云 善不善法 汝應常觀
知己妄言 羅云莫說 本從他活 何可妄言
覆沙門法 空無真實 謂說妄言 不護其口
故不妄言 正覺之子 是沙門法 羅云當學
方方豐樂 安隱無怖 羅云至彼 莫為害他

