卍新纂大日本續藏經數位版, No. 253 圓覺經夾頌集解講義


淨業汝當知 一切諸眾生 皆由執我愛
無始妄流轉 未除四種相 不得成菩提
愛憎生於心 謟曲存諸念 是故多迷悶
不能入覺城 若能歸悟剎 先去貪瞋癡
法愛不存心 漸次可成就 我身本不有
憎愛何由生 此人求善友 終不墮邪見
所求別生心 究竟非成就


淨業斷除人我執 俱緣四相妄迷習
無明主宰為我根 心存證者乃人立
壽命業智潛續存 眾生我人所不及
由茲憎愛煩惱生 覺城味此何能入

