卍新纂大日本續藏經數位版, No. 1113 律苑事規


八功德水淨諸塵 盥掌去垢心無染
執持禁戒無缺犯 一切眾生亦如是


香湯熏沐澡諸垢 法身具足五分充
般若圓照解脫滿 群生同會法界融


羅漢聖僧眾 凡夫眾和合 香湯浴淨籌
布薩度眾生


金剛無礙解脫籌 難得難遇如今果
我今頂戴歡喜受 一切眾生亦如是


具足清淨受此籌 具足清淨還此籌
堅固喜捨無缺犯 一切眾生亦如是


清淨如滿月 清淨得布薩 身口業清淨
爾乃應布薩


稽首禮諸佛 及法比丘僧 今演毗尼法
令正法久住 優波離為首 及餘身證者
令說戒要義 諸賢咸共听


一切恭敬 自歸依佛打引眾拜 當願眾生
體解大道 發無上心引一下眾起立槌一下云


自歸依法打引眾拜 當願眾生 深入經藏
智惠如海打引眾立槌一下云 自歸依僧打引眾拜


當願眾生 統理大眾 上來布薩 無限勝因
散沾法界 和南聖眾引二下

