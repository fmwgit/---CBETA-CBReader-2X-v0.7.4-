卍新纂大日本續藏經數位版, No. 257 圓覺經集註


文殊汝當知 一切諸如來 從於本因地
皆以智慧覺


了達於無明 知彼如空華 即能免流轉
又如夢中人 醒時不可得


覺者如虗空 平等不動轉 覺徧十方界
即得成佛道 眾幻滅無處 成道亦無得
本性圓滿故


菩薩於此中 能發菩提心 末世諸眾生
修此免邪見


普賢汝當知 一切諸眾生 無始幻無明
皆從諸如來 圓覺心建立


猶如虗空華 依空而有相 空華若復滅
虗空本不動 幻從諸覺生 幻滅覺圓滿
覺心不動故


若彼諸菩薩 及末世眾生 常應遠離幻
諸幻悉皆離 如木中生火 木盡火還滅


普眼汝當知 一切諸眾生 身心皆如幻
身相屬四大 心性歸六塵 四大體各離
誰為和合者


如是漸修行 一切悉清淨 不動徧法界
無作止任滅 亦無能證者 一切佛世界
猶如虗空華 三世悉平等 畢竟無來去


初發心菩薩 及末世眾生 欲求入佛道
應如是修習


金剛藏當知 如來寂滅性 未曾有終始
若以輪迴心 思惟即旋復 但至輪迴際
不能入佛海


譬如銷金鑛 金非銷故有 雖復本來金
終以銷成就 一成真金體 不復重為鑛


思惟猶幻化 何況詰虗妄 若能了此心
然後求圓覺


彌勒汝當知 一切諸眾生 不得大解脫
皆由貪欲故 隨落於生死


若能斷憎愛 及與貪嗔癡 不因差別性
皆得成佛道 二障永消滅 求師得正悟
隨順菩薩願 依止大涅槃


現在修行者 及末世眾生 勤斷諸愛見
便歸大圓覺


覺即無漸次 方便亦如是


生死與涅槃 凡夫及諸佛 同為空華相


十方諸菩薩 皆以大悲願 示現入生死

