卍新纂大日本續藏經數位版, No. 949 閑居編


維聖唐堯 土階茆茨 維聖大禹 官室云卑
其道明明 其德巍巍 維賢顏淵 陋巷瓢簞
維賢子思 甕牗桑樞 其樂不改 其守不渝
澆淫勃興 淳朴乃隳 綈繡土木 上惑下隨
彫峻墻宇 淳源益漓 爭奢斯起 禮讓斯頹
為殘為賊 為瘡為痍 奢夸禍基 斯甿可悲
吾之所居 容膝有餘 雲山吾友 經典吾師
困也德辨 聖賢是則 無萌侈心 無附群匿
戒云戒云 出處語默

