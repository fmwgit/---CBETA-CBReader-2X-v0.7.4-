卍新纂大日本續藏經數位版, No. 776 大宗地玄文本論略註


不思議海中 則有三種法 謂三重倍故
配釋應了知


微塵道路中 有十方界量 五十一本位
名與前說等 一五十一中 一一皆各各
有十方界量 障治三寶海 如一餘亦爾
配此應了知


今此道路佛 出興小無量 法及化大海
第二轉覺者 出興中無量 法及化大海
第三轉覺者 出興大無量 法及化大海
後後諸轉中 如次第無超 漸漸增數量


虗空微塵中 則有十方量 十方塵空量
五十一本位 一五十一中 一一皆各各
有如前說量 障治三寶海


此本王覺者 前數倍十重 興化宣說法
大總明能了 後後諸轉中 如次第無超
漸漸增數量 轉勝廣大轉


非亂道路中 亦有金剛位 一一位各各
有本存一故 一百二數成 位依立轉相
則有五種重 謂上一本一 俱轉及不雜
圓滿具足位


五十一種位 一各攝五十 一時一處轉
然不可合一


五十一本一 一各攝五十 一時一處轉
然不可合一


本一及上一 互各攝諸位 俱轉不捨離
然不可合一


本上一切位 一一皆各各 安住自家中
不攝他法故


前所說四門 一切時處等 無礙自在轉
名具足圓滿


此山王體中 則有二種門 謂自性本本
如次應觀察


彼本一法中 不待他自然 有五十一位
是名自性位 如是五十一 一一皆各各
有五百法門 周徧廣大轉


五十一本法 亦各有本法 名空空空一
此中亦有位


自在道路中 總有千重轉 謂本上一中
各各五百故


向本一下轉 一空一有轉 乃至第五百
餘位亦如是


本上無窮盡 建立如是名 所餘一切位
亦如是應知


道路中 七變對修行 以為道路量
無有餘行相


七變有三種 功德過患等 五十一位中
上下七變轉 增長功德品 及諸煩惱海


最第一變中 上各增百數 下各增千數
各障一二德 後六變如次 增倍倍數轉


最第一變中 上各增一億 下各增二億
漸漸次第轉 後六變如次 增倍倍數轉
不壞患數量 為功德變作


最第一變中 各上增一千 各下增二萬
等數量漸轉 後六變如次 增倍倍數轉
無斷障差別 唯對量建立


此本王體中 有三種百變 名次第如前
等無有差別


如是三變中 初各如次第 十千百億數
後九十九變 如次增倍數 漸漸次第轉


本王道路中 有三種千變 名如前說量
各初變如次 增百千萬億 各後一切變
如次倍數轉 住心應觀察


摩訶天王中 有三種億變 名次第如前
各初變如次 一二三十方 世界數量轉
所餘一切變 如次倍數轉


功德道路中 有二千五百 五十法門海
五十一位中 一一皆各各 具五十位故
亦一一位中 有性相本末 一萬二百數
脩多羅中說 總一萬二千 七百五十數
取彼總本數 如法應觀察 以如是數量
為道路分界


本地品藏中 有六億三萬 七千五百數
廣大法門海 前說諸位中 一一皆各各
攝別五十位 法門如是廣 性相本末四
例此廣通達


本地道路中 則有二種門 謂橫轉豎轉
以之為門量


四種事位中 有總及別中 各增十重轉
無前後一時 其法門數量 例前應了知


前說諸位中 如次不超過 各增十重轉
一明究竟故


總別無盡故 建立本法體

