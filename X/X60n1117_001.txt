卍新纂大日本續藏經數位版, No. 1117 沙門日用


聞鐘聲 煩惱輕 智慧長 菩提生
離地獄 出火坑 願成佛 度眾生


願此鐘聲超法界 鐵圍幽闇悉皆聞
聞塵清淨證圓通 一念淨心成正覺誦呪如前


若著上衣 當願眾生 獲勝善根 至法彼岸
著下裙時 當願眾生 服諸善根 具足慚愧
整衣束帶 當願眾生 檢束善根 不令散失


善哉解脫服 無上福田衣 我今頂戴受
世世不捨離


善哉解脫服 無上福田衣 我今頂戴受
世世常得披


善哉解脫服 無上福田衣 我今頂戴受
廣度諸羣迷


大哉解脫服 無相福田衣 披奉如戒行
廣度諸羣迷


能禮所禮性空寂 感應道交難思議
我此道場如帝珠 十方諸佛影現中
我身影現諸佛前 頭面接足歸命禮


真空法性如虗空 常住法寶難思議
我身影現法寶前 一心如法歸命禮


如來應量器 我今得敷展 願供一切眾
同證三輪空


法力不思議 大悲無障礙 七粒遍十方
普施周沙界或念偈云


大鵬金翅鳥 曠野鬼神眾 羅剎鬼子母
甘露悉充滿或誦汝等鬼神眾偈。亦得復念。無遮食真言


以今所修福 普霑於鬼趣 食已免極苦
捨身生樂處 菩薩之福報 無盡若虗空
施獲如是果 增長無休息


所謂布施者 必獲其義利 若為樂故施
後必得安樂復云


以此洗鉢水 如天甘露味 施與含生類
悉令獲飽滿


正身端坐 當願眾生 坐菩提座 心無所著
復云結跏趺坐 當願眾生 善根堅固 得不動地


睡眠始寤 當願眾生 一切智覺 周顧十方


下足住時 當願眾生 心得解脫 安住不動
次云從朝寅旦直至暮 一切眾生自迴護
若於足下喪身形 願汝即時生淨土


若舉於足 當願眾生 出生死海 具眾善法


以水洗面 當願眾生 得淨法門 永無垢染


著袈裟衣 當願眾生 心無所染 具大仙道


若得見佛 當願眾生 得無礙眼 見一切佛


若入堂宇 當願眾生 昇無上堂 安住不動


諦觀佛時 當願眾生 皆如普賢 端正嚴好


見佛塔時 當願眾生 尊重如塔 受人天供


頂禮於塔 當願眾生 一切人天 無能見頂


右遶於塔 當願眾生 所行無逆 成一切智


繞塔三帀 當願眾生 勤求佛道 心無懈歇


諷誦經時 當願眾生 順佛所說 總持不忘


執持錫杖 當願眾生 設大施會 示如實道


發足向道 當願眾生 趣佛所行 入無依處


若在於道 當願眾生 能行佛道 向無餘法


入里乞食 當願眾生 入深法界 心無障礙


到人門戶 當願眾生 入於一切 佛法之門


入其家已 當願眾生 得入佛乘 三世平等


見不捨人 當願眾生 常不捨離 勝功德法


見能捨人 當願眾生 永得捨離 三惡道苦


若見空鉢 當願眾生 其心清淨 空無煩惱


若見滿鉢 當願眾生 具足成滿 一切善法


若得美食 當願眾生 滿足其願 心無羨欲


得不美食 當願眾生 莫不獲得 諸三昧味


執持應器 當願眾生 成就法器 受人天供


若受味時 當願眾生 得佛上味 甘露滿足


飯食已訖 當願眾生 所作皆辦 具諸佛法


財法二施 等無差別 檀波羅蜜 具足圓滿


手執楊枝 當願眾生 皆得妙法 究竟清淨


嚼楊枝時 當願眾生 其心調淨 噬諸煩惱


剃除鬚髮 當願眾生 遠離煩惱 究竟寂滅


大小便時 當願眾生 棄貪瞋癡 蠲除罪法


事訖就水 當願眾生 出世法中 速疾而往


洗滌形穢 當願眾生 清淨調柔 畢竟無垢


以水盥掌 當願眾生 得清淨手 受持佛法


洗浴身體 當願眾生 身心無垢 內外光潔


若洗足時 當願眾生 具足神力 所行無礙


若敷牀座 當願眾生 開敷善法 見真實相


捨跏趺坐 當願眾生 觀諸行法 悉歸散滅


以時寢息 當願眾生 身得安隱 心無亂動

