卍新纂大日本續藏經數位版, No. 321 楞伽經註


觀察諸有為 生滅等相續 增長於二見
顛倒無所知


一是為真諦 無罪為涅槃 觀察世妄想
如幻夢芭蕉


雖有貪恚癡 而實無有人 從愛生諸陰
有皆如幻夢


世間非有生 亦復非無生 不從有無生
亦非非有無


非有亦非無 亦復非有無 如是觀世間
心轉得無我


觀諸有為法 離攀緣所緣 無心之心量
我說為心量


量者自性處 緣性二俱離 性究竟妙淨
我說為心量


施說世諦我 彼則無實事 諸陰陰施設
無事亦復然


有四種平等 相及因性生 第三無我等
第四修修者


妄想習氣轉 有種種心生 境界於外現
是世俗心量


外現而不有 心見彼種種 建立於身財
我說為心量


離一切諸見 及離想所想 無得亦無生
我說為心量


非性非非性 性非性悉離 謂彼心解脫
我說為心量


如如與空際 涅槃及法界 種種意生身
我說為心量


彼言說妄想 建立於諸法 以彼建立故
死墮泥犁中


陰中無有我 陰非即是我 不如彼妄想
亦復非無我


一切法無性 淨穢悉無有 不實如彼見
亦非無所有


採集業為識 不採集為智 觀察一切法
通達無所有


我有三種智 聖開發真實 於彼想思惟
悉攝受諸性


形處時轉變 四大種諸根 中陰漸次生
妄想非明智


最勝於緣起 非如彼妄想 然世間緣起
如乾闥婆城


觀察有為法 非無因有因 彼生滅論者
所見從是滅


宗及說通相 緣自與教法


若見善分別 不隨諸覺想


非有真實性 如愚夫妄想


云何起欲想 非性為解脫


諸因及與緣 從此生世間


妄想著四句 不知我所通


諸因及與緣 云何愚妄想


一切性不生 以從緣生故


一切緣所作 所作非自有


事不自生事 有二事過故


無二事過故 非有性可得


一切悉有性 如凡愚妄想


若如彼所見 一切應見諦


逮得自在力 是即名為慧


縛境界為心 覺想生為智


無所有及勝 慧則從是生


心意及與識 遠離思惟想


得無思想法 佛子非聲聞


寂靜勝進忍 如來清淨智


生於善勝義 所行悉遠離


二乘不相應 智離諸所有


計著於自性 從諸聲聞生


超度諸心量 如來智清淨


不真實妄想 是說相續相


若知彼真實 相續網則斷


於諸性無知 隨言說攝受


譬如彼蠶蟲 結網而自纏


愚夫妄想縛 相續不觀察


云何為無生 為是無性邪


為顧視諸緣 有法名無上


名不應無義 唯為分別說


非無性無生 亦非顧諸

