卍新纂大日本續藏經數位版, No. 17 佛說長壽滅罪護諸童子陀羅尼經


釋迦牟尼天人師 曾於無量劫苦行
今得成佛轉法輪 還依過去諸佛說
不違一切眾生願 慈悲大力救羣迷
見佛如龜值浮木 亦如最妙優曇花
唯願大王往聽法 不信外道六師言


天魔波旬有三女 稽首前白父王言
瞿曇沙門天人師 非是魔力能禁止
昔日在於菩提樹 初坐吉祥法座時
我等三女巧妍 諸天女中為第一
百種姿熊擬欲之 菩薩都無染著意
觀我三女如老姥 今成正覺菩提師
父王彎弓作恐怖 諸兵器仗帀虗空
菩薩觀如童子戲 一無驚懼退敗心
今日道成為法王 唯願父王息惡意


諸行無常 是生滅法 生滅滅已 寂滅為樂

