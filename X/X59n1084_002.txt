卍新纂大日本續藏經數位版, No. 1084 瑜伽燄口註集纂要儀軌


毗盧遮那佛 願力周沙界 一切國土中
恒轉無上輪


十方一切剎 諸佛菩薩眾 無量諸聖賢
及諸業道官 惟願大慈悲 降臨於法會
攝授花香燈塗菓樂 微分少供養


因緣自性所出生 所有種種微妙花香燈塗菓樂
奉獻上師三寶尊 惟願慈悲哀納受


我以普賢行願力 修設花香燈塗食
微塵剎土諸聖賢 一一徧禮皆供養


我以至誠心 奉獻甘露食 惟願三寶尊
慈悲哀納受


我以佛神力 依教誦密言 加持甘露食
變滿虗空界


以此甘露食 奉獻諸聖賢 憐愍我等故
慈悲哀納受


我今奉獻甘露食 量等須彌無過上
色香美味徧虗空 上師三寶哀納受
次供顯密護神等 後及法界諸有情
受用飽滿生歡悅 屏除魔礙施安寧
今辰施主眷屬等 消灾集福壽延長
所求如意悉成就 一切時中願吉祥


世尊大慈妙莊嚴 明解圓滿一切智
能施福慧如大海 于諸如來我讚禮
自性本體離諸欲 能依此行脫惡趣
以為甚深玄妙理 於諸妙法我讚禮
解脫道中勝解脫 持淨戒行堪恭敬
勝妙福田生勝處 于彼大眾我讚禮


普陀洛伽常入定 隨緣赴感靡不周
尋聲救苦度羣迷 故號名為觀自在


∴南無無盡三寶尊 我今誓發菩提心
唯願菩薩來攝授 速證觀音微妙身


∴次入觀音三摩地 澄心閉目觀心中
圓滿皎潔淨月上 字種放光成蓮花


∴花中有一觀自在 相好具足無比對
左手執持妙蓮花 右手於葉作開勢


∴菩薩思惟有情身 各具覺悟之蓮花
清淨法界無惑染 八葉各有一如來


∴如來入定跏趺坐 各各面向觀自在
項佩圓光身金色 光明朗照及晃耀


∴次想其花漸舒大 其量周徧虗空界
思彼覺花照法界 如來海會共廣大


∴心若不移于此定 憐愍一切諸眾生
覺花蒙照脫苦惱 便同菩薩觀自在


∴蓮花漸收同己量 復結自在觀音印
加持四處誦密言 自身亦等觀自在


∴以此禪定勝功德 迴向法界諸眾生
同見西方無量光 成就普賢廣大願


若人欲了知 三世一切佛 應觀法界性
一切惟心造


我以大悲佛神力 召請冥陽諸有情
曠劫饑虗餓鬼等 不違佛勅來降臨


汝等諸佛子 得遇道場中 所有一切罪
召入金剛掌


摧罪諸惡業 猶如劫火滅 火滅還曾有
金剛碎微塵


定業不可轉 三昧加持力 無始諸障難
一切皆消滅


罪性本空由心造 心若滅時罪亦亡
罪亡心滅兩俱空 是則名為真懺悔


一滴清凉水 能除饑渴痟 彈洒灌頂門
悉令獲安樂


汝等自從無量劫 造諸惡業起慳貪
由此業力閉咽喉 仗此密言悉開通


皈依佛兩足尊 皈依法離欲尊
皈依僧眾中尊 皈依佛不墮地獄
皈依法不墮餓鬼 皈依僧不墮傍生
汝等佛子


皈依三寶故 如法堅護持 自離邪見道
是故至心禮


眾生無邊誓願度 煩惱無盡誓願斷
法門無量誓願學 佛道無上誓願成


假使熱鐵輪 於汝頂上旋 終不為此苦
退失菩提心


汝等受佛戒 即入諸佛位 位同大覺已
真是諸佛子


汝等冥陽諸有情 我今施汝甘露食
法力加持徧十方 令汝一一皆飽滿


由此真言力 變食作乳海 普施餓鬼等
身心皆飽滿


汝等業障鬼 變火不能食 今誦秘密言
法食皆飽滿


神呪加持淨法食 普施河沙眾鬼神
願皆飽滿捨慳貪 速脫幽冥生淨土


現世之中未證菩提間 願無內外障難惡緣等
恒常遇逢最妙善知識 所修善事行願速成就


臨命終時識性無迷惑 願生西方淨土如來前
依于慧日發光聞思修 斷惑證真愍念于有情


能迴施人迴施迴施善 所獲一切一切諸功德
猶如幻化幻化似夢境 三輪體空體空悉清淨


願晝吉祥吉祥夜吉祥 晝夜六時六時恒吉祥
一切時中時中吉祥者 願諸上師上師哀攝授
願晝吉祥吉祥夜吉祥 晝夜六時六時恒吉祥
一切時中時中吉祥者 願諸三寶三寶哀攝授
願晝吉祥吉祥夜吉祥 晝夜六時六時恒吉祥
一切時中時中吉祥者 願諸護法護法常擁護


見聞如幻翳 三界若空華 聞復翳根除
塵消覺圓淨


覩蓮池不離當處 指淨土只在目前
不勞彈指證菩提 頃刻便參觀自在


施食功德殊勝行 無邊勝福皆迴向
普願沉溺諸眾生 速往無量光佛剎
會上因緣三世佛 文殊普賢觀自在
諸尊菩薩摩訶薩 摩訶般若波羅蜜


諸佛正法菩薩僧 直至菩提我歸依
我以所修諸善根 為利有情願成佛
世出世間 隨願所成 隨願所成
願以此功德 普及于一切 我等與眾生
皆共成佛道


五姓孤魂薜茘多 莫教平地起風波
慈航泛漲須到岸 洗脚上船會也麼
已發覺 未發覺 莫論鄷都并泰嶽
罪無輕重盡蠲除 何須一一重懲慤
已結證 未結證 打破閻君臺畔鏡
慈風掃蕩障雲消 萬里青天孤逈逈

