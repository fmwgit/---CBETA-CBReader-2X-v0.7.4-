卍新纂大日本續藏經數位版, No. 949 閑居編


四大相攻 五藏不利 隱几搘杖 乖情惱意
性情以道 制心以義 庶乎斯旨 從何取類
伊昔仲尼 亦有其疾 其道皎如 請禱惟失
伊昔伯陽 迺嗟大患 其道在焉 有身靡間
吾師寂默 不遠其則 方丈寢床 其儀不忒
病從心作 惟病是色 色全是心 胡為自賊
心體本無 病從何得 藥非芝 醫非扁和
病斯無病 誰涅誰磨 病乎病乎 其如予何


能仁去世 微言在茲 四依不興 流通殆而
爰命哲人 扶顛持危 力揚彝訓 提綱振維
法鼓其鏜 法輪載脂 為人模範 慎爾威儀
行道有勇 擊蒙忘疲 來而不距 往而不追
摧邪務本 顯正務滋 其告無瀆 其辭無枝
善世不伐 多聞闕疑 辨惑以智 攝物以慈
勒銘講堂 敢告法師

