卍新纂大日本續藏經數位版, No. 1517 歷朝釋氏資鑑


正法既隱 像季斯微 不有明喆 慧日誰暉
献可替否 飛英騰實 詳諸昔賢 驗乎茲日
卓卓英秀 是振隤綱 蹇蹇宣公 承運斯匡
眾議詵詵 宏謨諤諤 蘭菊殊美 絲桐間作
秦君鴻筆 王生顯議 文質舛途 忠貞齊
惟茲盛德 謀無不臧 一時風素 千載流芳


威衛之流 議雖通塞 以人廢道 誠未為得
司列等狀 抑釋從儒 拜傷君父 詎曰忠謀
質議遵華 敷陳簡要 天人叶允 爰垂璽誥
恭承明命 式抃且歌 顧瞻玄藉 有累如何
法俗疇咨 咸申啟表 披瀝丹 未行黃道
進退推轂 投措靡由 抑悕神禹 疏茲法流

