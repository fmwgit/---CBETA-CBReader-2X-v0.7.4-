卍新纂大日本續藏經數位版, No. 1126 弘戒法儀


我昔所造諸惡業 皆由無始貪嗔癡
從身語意之所生 一切我今皆懺悔


願生西方淨土中 上品蓮花為父母
花開見佛悟無生 不退菩薩為伴侶


我昔所造諸惡業 皆由無始貪嗔癡
從身語意之所生 一切我今皆懺悔


十方法界 常住三寶 毗婆尸佛 尸棄如來
毗舍浮佛 拘留善逝 俱那含佛 迦葉世尊
釋迦本師 當來彌勒 十方三世 諸正徧知
大小二乘 毗尼戒藏 十二分經 甚深法寶
文殊菩薩 觀音大士 勢至菩薩 十方三世
諸大菩薩 緣覺聲聞 得道真流 南山教主
澄照聖師 日本記主 真悟律師 靈芝記主
戒光律師 西天此土 傳法祖師 四依菩薩
一切三寶 惟願慈悲 哀憐我故 共垂明證


從於過去 直至今身 毀破三寶 作一闡提
謗方等經 斷學般若 弒害父母 出佛身血
毀壞塔寺 穢污伽藍 受用僧物 無慚無愧
撥為因果 自作教他 見聞隨喜 如是重罪
無量無邊 今者克誠 披陳懺悔 惟願三寶
法界天仙 慈悲攝授 放勝光明 照燭罪瑕
悉令清淨


臥具尼師壇 長養心苗性 展開登聖地
奉行如來命


無邊佛寶 海藏經文 十地三賢 五果四向
同垂感降 共作證明


我昔所造諸惡業 皆由無始貪嗔癡
從身語意之所生 一切我今皆懺悔


善哉解脫服 無上福田衣 我今頂戴受
世世常得披


善哉解脫服 無上福田衣 我今頂戴受
世世常得披


善哉解脫服 無上福田衣 奉行如來命
廣度諸羣迷


臥具尼師壇 長養心苗性 展開登聖地
奉行如來命


持戒清淨如滿月 身口皎潔無瑕穢
大眾和合無遺諍 是乃可得同授戒


稽首禮諸佛 及法比丘僧 今演毗尼法
令正法久住 優波離為首 及餘身證者
今說戒要義 諸賢咸共聽


戒香定香解脫香 光明雲臺遍法界
供養十方無量佛 見聞普熏證寂滅


光明會上 護法諸天 大權仙眾 功德大辯
梵王帝釋 天龍八部 日月星辰 今年太歲
賞善罰惡 主執權衡 一切聰明 大 國內
名山大川 當州分界 屬內鬼神 本寺土地
護伽藍神 守護壇戒 諸咎善神 龕窟賢聖
二十八宿 匝寺受禱 一切靈祇 俱乘佛力
來降道場 證明受戒 惟願三寶 法界聖賢
他心道眼 無礙見聞 鑑我虔誠 受我奉請
不違本誓 憐愍眾生 慈悲攝受 方便救濟
盡未來世 為作依怙

