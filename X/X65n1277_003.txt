卍新纂大日本續藏經數位版, No. 1277 高峰龍泉院因師集賢語錄


十方諸佛大虗空 百億分身顯現同
變化萬般碧玉相 莊嚴千尺紫金容
慈風浩浩祥雲繞 法雨霏霏瑞氣濃
遙望西乾伸啟請 願臨東土鑒無窮


三乘妙法實難量 一念歸依散禍殃
帝釋欽崇龕內供 龍王瞻敬海中藏
五千貝葉靈文著 十二琅函金口章
惟願輕推開寶藏 降臨法會放毫光


聲聞僧寶最超群 名利雙忘道越尊
阿耨池中澆垢濁 珊瑚樹下誦經文
龍降鉢內氤氳霧 虎伏嵓前靉靆雲
願賜慈悲臨法會 風車雲駕降紛紛


上來所陳諸供養 能令利益遍虗空
我今宣演妙真言 合會聖賢咸攝受

