卍新纂大日本續藏經數位版, No. 20 佛說地藏菩薩發心因緣十王經


汝去過死山 漸近閻魔王 山路無衣食
飢寒苦何忍


一七亡人中陰身 駈將墜墯數如塵
且向初王齊撿點 由來未度奈河津
召於亡人坐門關 死天山門集鬼神
殺生之類先推問 銕杖打體難通申


二七亡人渡奈河 千群萬隊涉江波
引路牛頭肩挾棒 催行馬頭腰擎叉
苦牛食牛牛頭來 乘馬苦馬馬頭多
無衣寒苦逼自身 翁鬼惡眼出利牙


三七亡人轉恓惶 始覺冥塗險路長
各各點名知所在 群群駈送五官王


五官業秤向空懸 左右雙童業薄全
輕重豈由情所願 低昂自任昔因緣


證明善童子 時不離如影 低耳聞修善
無不記微善 證明惡童子 如響應聲體
留目見造惡 無不錄小惡


我閻浮如見 今現與業鏡 毫末無差別
質影同一相


前知有業鏡 敢不造罪業 鑑鏡如削身
何此知男女


五七亡人息諍聲 罪人心恨未甘情
髮仰頭看業鏡 悉知先世事分明


我若證真後 於地獄代苦 可代不代者
誓不取正覺 我若證真後 於餓鬼施食
可施不施者 誓不取正覺 我若證真後
於畜生噉 可救不救者 誓不取正覺
我若證真後 於修羅諍苦 可和不和者
誓不取正覺 我若證真後 於有緣眾生
不入三昧者 誓不取正覺 我若證真後
畏短命念我 不令得長壽 誓不取正覺
我若證真後 為病苦念我 不令得除愈
誓不取正覺 我若證真後 除王難念我
不令得恩赦 誓不取正覺 我若證真後
離怨賊念我 速疾不遠離 誓不取正覺
我若證真後 厭貧苦念我 不令豐衣食
誓不取正覺 我若證真後 求官位念我
不令得高官 誓不取正覺 我若證真後
於臨終念我 其時不現身 誓不取正覺
我若證真後 為六道眾生 隨應所得度
為施甘露法 我隨趣分身 於緣熟眾生
以六種名字 應於當當身


預天賀地藏 左持如意珠 右手說法印
利諸天人眾 放光王地藏 左手持錫杖
右手與願印 雨雨成五糓 金剛幢地藏
左持金剛幢 右手施無畏 化修羅靡幡
金剛悲地藏 左手持錫杖 右手引攝印
利傍生諸界 金剛寶地藏 左手持寶珠
右手甘露印 施餓鬼飽滿 金剛願地藏
左持閻魔幢 右手成辨印 入地獄救生


若有順母教 皆是地藏身 慇懃化悲母
願力自在故 若有念我名 每日稱百返
於四惡趣中 代苦與解脫 若有正王臣
為帝釋擁護 若有邪王臣 為閻魔罸之
極惡罪人海 無能渡導者 乘地藏願船
必定到彼岸


亡人六七滯冥途 切怕坐人警意愚
日日只看功德力 天堂地獄在須臾


七七冥途中陰身 專求父母會情親
福業此時仍未定 更看男女造何因


待七七箇日 不飲食逼寒 男女以遺財
早造善扶我 設親禁入獄 子靜居家哉
何閻獄苦 頭燃猶非喻


亡人百日更恓惶 身遭枷械被鞭傷
男女努力造功德 從茲妙善見天堂


一年過此轉苦辛 男女修齊福業因
六道輪回仍未定 造經造佛出迷津
極惡極善不來處 微惡微善為亡賓
依佛經力定二報 以追修福登金人


後三所歷是關津 好惡唯憑福業因
不善尚憂千日內 胎生產死夭亡身
邪見放逸過 愚癡無智罪 猶如車輪迴
常在三途獄


諸行無常 是生滅法 生滅滅已 寂滅為樂

