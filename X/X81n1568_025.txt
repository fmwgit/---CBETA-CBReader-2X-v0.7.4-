卍新纂大日本續藏經數位版, No. 1568 五燈嚴統(第10卷-第25卷)


拈花別傳 微笑首盟 祖燈燦爛
大道縱橫 至我中華 五葉鼎盛
三千年來 愈振愈更 法久弊生
統亂混正 以愚自用 以賤自慶
邪習成風 相為比併 聾瞽末學
偽言詐行 逐惡隨邪 佐輔力勁
僭竊祖道 欺賢罔聖 業累三途
萬劫奚屏 堪悲堪憐 可嗟可詠
余愧龍鍾 偷光微調 誰起頹風
誰行祖令 吾師婆心 嚴覈宗鏡
朗如太虗 揭邪匡正 令彼迷徒
回光自映 枝派分明 人天皈敬
合轍通途 大道坦平 各各還源
物物歸命 無黨無偏 頓除爭兢
有據可憑 永息浪孟 見端行確
名順理性 佛祖爪牙 衲僧柄
獨露真心 法眼圓淨 龜鑑千秋
燈傳靡竟

