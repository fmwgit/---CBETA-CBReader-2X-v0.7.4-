卍新纂大日本續藏經數位版, No. 1497 法界聖凡水陸勝會修齋儀軌


維爾羣靈俱集會 將親三寶作歸依
身儀俱已獲莊嚴 或曰未能清口意
載假如來方便道 為除三業眾愆尤
祇於當念了真空 六用一時俱寂靜


維爾羣靈無始劫 飄零六道未知歸
幸哉今夕以何緣 罄法界中蒙普度
此際將親三寶眾 先須虔爇一鑪香
以茲清供寓真誠 願賜慈悲為納受


維爾羣靈咸在列 肅清三業瑩無塵
從茲欲入大乘門 是必先投三寶境
夙世已修須發習 今身初學可為因
將行勝法作歸依 故此最初勤奉請


一切業障海 皆從妄想生 若欲懺悔者
端坐念實相 眾罪如霜露 慧日能消除
是故宜至心 懺悔六情根


眾生無邊誓願度 煩惱無盡誓願斷
法門無量誓願學 佛道無上誓願成


容顏甚奇妙 光明照十方 我適曾供養
今復還親近 聖主天中王 迦陵頻伽聲
哀憫眾生者 我等今敬禮

