卍新纂大日本續藏經數位版, No. 1236 (重編)曹洞五位顯訣


蘋末風休夜正央 水天虗碧共秋光
月船不犯東西岸 誰信篙工用意良


六戶靈通路不迷 大陽影裡不留機
縱橫妙展無私化 恰恰行從烏道歸


識盡甘辛百草頭 鼻無牽索得優游
不知有却成知有 始信南泉喚作牛


霜重風嚴境寂寥 玉關金鎖手慵敵
寒松晝夜無靈籟 老移栖空月巢


正中來 金剛寶劍拂天開 一片神光橫世
界 晶輝朗耀絕塵埃


正中偏 霹靂機鋒著眼看 石火電光猶是
鈍 思量擬議隔千山


偏中正 看取輪王行正令 七金千子總隨
身 途中猶自覓金鏡


兼中至 三歲金毛牙爪備 千妖百恠出頭
來 哮吼一聲皆伏地


兼中到 大現無功休作造 木牛步步火中
行 真個法王妙中妙


正中偏 半夜烏鷄室裡鳴 海底然燈光世
界 石上栽花長枝靈


偏中正 日落西山觀異影 分明景像顯宗
乘 休把迷頭窺月井


正中來 木馬生兒遍九垓 進退任行通鳥
道 豈並巢居界內隈


兼中至 彼彼丈夫全意氣 矛頭交互不傷
鋒 展拓縱橫不相離


兼中到 黑白已前休作造 須明露柱未生
兒 莫認狂辭途蹃走


偏中歸正極幽玄 正去偏來理事全
須知正位非言說 朕兆依俙屬有緣
兼至去來興妙有 到兼何更逐言詮
出沒豈能說世界 蕩蕩無依鳥道玄


正中偏 日下朝南斗 東山水上行 閏年
時候晚 天曉報三更


偏中正 頭角初彰現 誰尋異路行 將軍
堂上老 臥聽凱歌聲


正中來 切忌當頭語 高深玉殿開 舊時
行李處 宿雨長莓苔


兼中至 自古知音少 而今莫問渠 口方
眉剔起 閉却五天書


兼中到 覿面無阿曲 清風觸袖寒 花開
枝木上 著意大家看


正中偏 霽碧星河冷浸乾 半夜木童敲月
戶 暗中驚破玉人眠


偏中正 海雲依約神山頂 歸人鬂變白垂
絲 羞對秦臺寒照影


正中來 月夜長鯤蛻甲開 大背磨天振雲
羽 翔游鳥道類難說


兼中至 覿面不須相忌諱 風化無傷的意
玄 光中有路天然異


兼中到 斗柄橫斜天未曉 夢初醒露氣
寒 舊巢飛出雲松倒

