卍新纂大日本續藏經數位版, No. 1656 伯亭大師傳記總帙


知見寶藏 非從外出 佛頂髻珠 皆從自得
福基慧命 陽春培植 智種靈苗 增秀成實
洪範五行 莫不赫奕


從佛口生 依佛行止 得佛法兮 真大士子
嚴淨毗尼 成正徧知 傳聖觀心 佛法住持
儀範三界 慈隆百世


文學游夏 言語宰貢 政事季冉 德行伯仲
具聖一體 豁然大用 羿教人射 正在彀中
行大士道 事事圓通


天生於予 克懷明德 代佛行道 陰陽呂律
大智權辯 隨機調適 上和下睦 君欣民澤
教化域中 順帝心識

