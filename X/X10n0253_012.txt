卍新纂大日本續藏經數位版, No. 253 圓覺經夾頌集解講義


賢善首當知 是經諸佛說 如來等護持
十二部眼目 名為大方廣 圓覺陀羅尼
增進至佛地 如海納百川 飲者皆充滿
假使施七寶 積滿三千界 不如聞此經
若化河沙眾 皆得阿羅漢 不如聞半偈
汝等於來世 護是宣持者 無令生退屈


善首流通正法門 五名於是為區分
十二部經真了義 百千諸佛共談論
佛境佛地已開演 頓教頓機令得聞
儻解百川歸大海 何妨一法備多根

