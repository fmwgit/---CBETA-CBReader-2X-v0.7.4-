卍新纂大日本續藏經數位版, No. 898 八識規矩論義


稽首慈氏佛 如尊在目前 如來已涅槃
今日無請益 故祈冥加力 命筆成此論
搜盡八識旨 言言投祖意 普利諸異生
同證唯識性 以斯淨妙善 回向於淨土
速見阿彌陀 頓捨異熟盡


性境現量通三性 眼耳身三二地居
徧行別境善十一 中二大八貪瞋癡
五識同依淨色根 九緣七八好相隣
合三離二觀塵世 愚者難分識與根


變相觀空唯後得 果中猶自不詮真
圓明初發成無漏 三類分身息苦輪


三性三量通三境 三界輪時易可知
相應心所五十一 善惡臨時別配之
性界受三恒轉易 根隨信等總相連
動身發語獨為最 引滿能招業力牽


發起初心歡喜地 俱生猶自現纏眠
遠行地後純無漏 觀察圓明照大千


帶質有覆通情本 隨緣執我量為非
八大徧行別境慧 貪癡我見慢相隨
恒審思量我相隨 有情日夜鎮昏迷
四惑八大相應起 六轉呼為染淨依


極喜初心平等性 無功用行我恒摧
如來現起他受用 十地菩薩所被機


性唯無覆五徧行 界地隨他業力生
二乘不了因迷執 由此能興論主諍
浩浩三藏不可窮 淵深七浪境為風
受熏持種根身器 去後來先作主公


不動地前纔捨藏 金剛道後異熟空
大圓無垢同時發 普照十方塵剎中


我以年朽勇猛力 疾危纏身論義釋
用斯勝善利當來 速見彌陀極樂佛


五識通八識 內外同見分 見色聞聲處
現量緣性境 徧行五心所 同時內外應
八識四惑種 觸境生情識 是故貪嗔痴
五識共相應 乃至四空天 我種難脫盡


擊竹聞聲處 頓顯唯識性 速轉五識見
作智同圓境


現量通比量 比量成帶質 帶質有無境
轉名獨影境 我愛三毒種 使動三業行
七識三性種 熏入八識性 均成引滿業
異熟果不盡 痛哉大丈夫 輪迴苦不盡


頓破無明種 通達唯識性 妙觀察智中
鑑機終不盡


七識執八識 有覆無記性 帶質通情本
執我量為境 情識通內外 鈎串六塵影
乃至四空天 我見種不盡 由斯定力故
纏眠種不應 是故天報盡 還八輪迴井


頓破迷性種 淨慧離生性 平等淨法界
無佛無生性


第八黎耶識 四惑種相應 阿羅漢位中
四惑始脫盡 是故經中說 三性三無性
虗妄遍計無 依他是圓成 圓成解脫義
虗空六無為 顯揚諸法相 皆是不動力


大圓鏡智中 隨眠種脫盡 名為無垢識
光照大千影


六欲具八識 初二禪六識 三禪具三識
四禪只七八 四空有黎耶 諸識將盡滅
欲界具尋伺 二禪伺未息 三禪伺將斷
四禪全無伺


欲界具三欲 飲食睡淫欲 色界俱脫盡
唯以禪為欲


四禪有徧行 作意受想思 七識執八識
有覆無記性 四空天無覆 只有藏識性
徧行五心所 九次定已滅 阿羅漢位中
頓破和合識 唯留大圓智 普照塵剎攝


八識能分五識見 心所圓成現量顯
剎那流入意地中 比量境中獨影現
似真二帶總分清 有覆無覆黎耶識
若能頓破無明種 自性智光常在面


文句同根名異住 得無生滅老無常
流不定相時勢速 次第數和不合方


性境現量通三性


眼耳身三二地居


徧行別境善十一


中二大八貪嗔痴


五識同依淨色根


九緣七八好相隣


合三離二觀塵世


愚者難分識與根


變相觀空唯後得 果中猶自不全真


圓明初發成無漏 三類分身息苦輪


三性三量通三境


三界輪時易可知


相應心所五十一


善惡臨時別配之


性界受三恒轉易


根隨信等總相連


動身發語獨為最


引滿能招業力牽


發起初心歡喜地 俱生猶自現纏眠


遠行地後純無漏 觀察圓明照大千


帶質有覆通情本


隨緣執我量為非


八大徧行別境慧


貪痴我見慢相隨


恒審思量我相隨


有情日夜鎮昏迷


四惑八大相應起


六轉呼為染淨依


極喜初心平等性


無功用行我恒摧


如來現起他受用 十地菩薩所被機


性唯無覆五徧行


界地隨他業力生


二乘不了因迷執 由此能興論主諍


浩浩三藏不可窮


淵深七浪境為風


受熏持種根身器


去後來先作主翁


不動地前纔捨藏 金剛道後異熟空


大圓無垢同時發 普照十方塵剎中

