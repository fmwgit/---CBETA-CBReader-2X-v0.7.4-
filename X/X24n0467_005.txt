卍新纂大日本續藏經數位版, No. 467 銷釋金剛經科儀會要註解


離相即非說 古今常寂滅 而無一念心
任汝分支節


百歲光陰石火光 回頭何不早思量
無常相請宜推托 免向閻君論短長


真樂真常真淨土 寶池寶樹寶華開
無寒無暑無凋變 歸去來兮歸去來


此經功德勝 誰人解受持 寒山逢拾得
拍手笑微微


倒握吹毛掃異踪 頓令心地盡開通
鋒鋩獨露毗盧頂 凡聖齊教列下風


百歲光陰燭在風 誰人心與佛心同
修行速往西方去 足下蓮華步步生


十念圓成一念回 三心果滿九蓮開
塵勞念佛同時去 歸去來兮歸去來


業障本來無 心差轉見殊 若悟三空理
何處不如如


惡因誰住罪誰招 真性如空不動搖
擴劫無明俱蕩盡 先天後地寂寥寥


百歲光陰似水流 無窮無盡幾時休
不如先證菩提路 悉免輪迴得自由


歸去來兮歸去來 一靈休更入胞胎
化生花上身金色 目擊金容歸去來


受記本無言 真慈大覺宣 四相非四相
菩提果自鮮


直指單傳密意深 本來非佛亦非心
分明不受然燈記 自有靈光耀古今


百歲光陰一夢中 老來不與舊時同
眾生好似風無定 搖落桃花滿地紅


不知誰解巧安排 捏聚依前又放開
莫謂如來成斷滅 一聲遠續一聲來


豁開慧眼明如日 返照微塵世界空


大力量人元不動 等閑抹過上頭關


妄心滅盡業還空 直證菩提超等級


丈夫自有衝天志 不向如來行處行

