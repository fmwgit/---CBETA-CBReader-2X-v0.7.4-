卍新纂大日本續藏經數位版, No. 1173 西歸直指


阿彌陀佛身金色 相好光明無等倫
白毫宛轉五須彌 紺目澄清四大海
光中化佛無數億 化菩薩眾亦無邊
四十八願度眾生 九品咸令登彼岸


我今稱念阿彌陀 真實功德佛名號
唯願慈悲哀攝受 證知懺悔及所願
往昔所造諸惡業 皆由無始貪瞋癡
從身語意之所生 一切我今皆懺悔
願我臨欲命終時 盡除一切諸障礙
面見我佛阿彌陀 即得往生安樂剎
我既往生彼國已 現前成就此大願
普願沈溺諸眾生 速往無量光佛剎

