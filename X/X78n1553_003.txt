卍新纂大日本續藏經數位版, No. 1553 天聖廣燈錄


真理本無名 圖名顯真理 受得真實法
非真亦非偽


此地變金色 預知於聖至 當座菩提樹
覺華而成已


師座金色地 常說真實義 迴光而照我
令入三摩諦


真體自然真 因真說有理 領得真真法
無行亦無止


我昔生梵天 梵天壽命盡 下生毗離國
與汝同憂苦 我見汝無衣 心生憐愍故
分身為窠圍 令汝無憂苦


迷悟如隱顯 明暗不相離 令付隱顯法
非一亦非二


稽首長老尊 當受如來記 今於此地上
宣通第一義


隱顯即本法 明暗元不二 今付悟了法
非取亦非離


非隱非顯法 說是真實際 悟此隱顯法
非愚亦非智


身現圓月相 以表諸佛體 說法無其戒
用辨非色聲


為明隱顯法 方說解脫理 於法心不證
無瞋亦無喜


此樹生奇耳 食以不枯槁 智者解此因
當師其至道


入道不通理 覆身還信施 汝年八十一
此樹不生耳


本對傳法人 為說解脫理 於法實無證
無終亦無始

