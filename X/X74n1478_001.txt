卍新纂大日本續藏經數位版, No. 1478 依楞嚴究竟事懺


得成菩提降伏魔 宣說佛名懺悔法
三千諸佛繇此興 我今諦信願如是


大眾至誠心 建立懺悔法 嚴淨結壇場
香華為供養 當發深淨信 信佛語教導
先敬禮三寶 後各自陳意 無始至於今
三業十惡罪 六根為賊媒 自劫家中寶
五陰主人迷 隨妄想流轉 妄取諸塵境
妄入六趣中 知妄即當離 幻離成正覺
悔悟必悛改 當觀罪性空 若欲懺悔者
端坐念實相 如日照虗空 如燈然暗室
見真如法界 潔淨離垢染 從此極未來
同一切眾生 俱得白淨法 速成菩提道

