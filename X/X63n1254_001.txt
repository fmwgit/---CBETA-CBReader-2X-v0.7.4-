卍新纂大日本續藏經數位版, No. 1254 正行集


聖人則天法地 賢人杳冥難測
道人心無滯碍 覺人知其本性
捨人知無便與 戒人察其罪福
忍人口無過失 進人修無懈怠
定人心無散亂 智人遠於機變
義人推功讓德 審人視聽不非
政人公道不私 省人非財不納
安人心無異動 隱人遁世育德
恭人禮度不虧 敬人尊上愛下
信人言無反覆 謹人不越禮度
寬人臨下不危 深人遠見未萠
善人內行不嗔 行人好述善事
謀人深知遠見 忠人事君盡節
讓人薦賢任能 儉人節用不費
孝人奉侍不 明人不處暗事
辯人不納閑詞 學人親近知識
慈人心無殺害 富人濟貧惠物
貴人敬佛重僧 達人不貪五慾
清人不染俗塵 靜人覺意知空
大人心包天地 好人舉善薦賢
愚人不知慚耻 癡人不鑑名賢
頑人不懼公法 惡人常好殺生
濁人不分明白 俗人貪財戀色
逆人不孝父母 小人不識尊卑


美哉君子 惟善則履 存忠存孝 不識其嗜
行不逾經 言不逾史 靖默端莊 高導深旨
向善背惡 披心求理 貧則自樂 富亦好義
嗟乎斯人 實不容易

