卍新纂大日本續藏經數位版, No. 1077 準提淨業


如是布字想念已 便成准提勝法門
亦如本尊真實相 能滅諸罪得吉祥
猶如金剛堅固聚 是名准提勝上法
若常如是修行者 當知是人速悉地布身字竟


讚云准提功德聚 寂靜心常誦 一切諸大難
無能侵是人 天上及人間 受福如佛等
遇此如意珠 定獲無等等


我今持誦大准提 即發菩提廣大願
願我定慧速圓明 願我功德皆成就
願我勝福徧莊嚴 願共眾生成佛道
我昔所造諸惡業 皆由無始貪嗔癡
從身語意之所生 一切我今皆懺悔
願我臨欲命終時 盡除一切諸障礙
面見彼佛阿彌陀 即得往生安樂剎


所有禮讚供養福 請佛住世轉法輪
隨喜懺悔諸善根 迴向眾生及佛道
願我臨欲命終時 盡除一切諸障礙
面見彼佛阿彌陀 即得往生安樂剎
我既往生彼國已 現前成就此大願
一切圓滿盡無餘 利樂一切眾生界
彼佛眾會咸清淨 我時於勝蓮華生
親覩如來無量光 現前授我菩提記
蒙彼如來授記已 化身無數百俱胝
智力廣大徧十方 普利一切眾生界
乃至虗空世界盡 眾生及業煩惱盡
如是一切無盡時 我願究竟恒無盡
我此普賢殊勝行 無邊勝福皆迴向
普願沉溺諸眾生 速往無量光佛剎


阿彌陀佛身金色 相好光明無等倫
白毫宛轉五須彌 紺目澄清四大海
光中化佛無數億 化菩薩眾亦無邊
四十八願度眾生 九品咸令登彼岸


稽首西方安樂國 接引眾生大導師
我今發願願往生 唯願慈悲哀攝受


唵想安頭上 其色白如月 放於無量光
除滅一切障 即同佛菩薩 摩是人頂上
折字安兩目 其色如日月 為照諸愚暗
能發深慧明 字安項上 色如紺瑠璃
能顯諸色相 漸具如來智 主字想安心
其色如皎素 由心清淨故 速達菩提路
字安兩肩 色黃如金色 由觀是色相
能披精進甲 准字想臍中 其色妙黃白
速登妙道場 不退菩薩故 提字安兩
其色如淺黃 速證菩提道 得坐金剛座
莎嚩字安兩脛其狀作赤色 常能想是字
速得轉法輪 訶字置兩足 其色猶如月
行者作是想 速得達圓寂

