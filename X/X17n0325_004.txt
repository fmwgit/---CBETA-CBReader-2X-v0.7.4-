卍新纂大日本續藏經數位版, No. 325 楞伽經纂


佛陀實際絕行蹤 非事非因蔑異同
根量兩頭俱截斷 逈然忘照若虗空


如來境界豈容聲 苦口紛紛為眾情
離說離言方合道 不生不滅只空名
真心出入波中月 法相縱橫鑑裏形
實際義中無一字 涅槃生死坦然平


不生不滅義如如 外道如何辨等殊
只為立名兼立相 遂令歸有或歸無
一靈妙覺波還水 萬種塵緣雪在爐
如實界中亡取捨 更無真妄可名模


外道雖聦智弗長 溺於性相說無常
誰知心外無餘法 不攝纖塵是道場


十地皆因邪徑設 那堪地上有聲聞
初根斷滅方歸正 七地惟心妄始分
八地常持三昧覺 每於群品布慈雲
自心若了無餘事 階漸紛綸只謾云


纔登八地絕疑情 心量因緣更不萌
自得涅槃方便巧 已離意識頓無生
自心覺了誰求寂 佛法何妨度眾盲
若到如來無所證 夢中度水覺何曾


眾具無義者 生常無常過 若無分別覺
永離常無常 從其所立宗 則有眾雜義
等觀自心量 言說不可得


楞伽頂上絕纖塵 常與無常屬作因
兔角無生歸斷見 虗空籠統亦非真
若能自覺方為道 纔有言辭便不親
須到如來無間智 超然常住邁群倫


心為工伎兒 意如和伎者 五識為伴侶
妄想觀伎眾


如來寶藏只虗名 善惡皆由彼造成
諸識盡時方合道 靈機不染始無生
有心作想應難淨 真諦攀緣亦未精
爭似現前無覆盖 還如摩勒掌中擎


三般自性示真詮 悉入楞伽五法玄
須了相名皆是妄 逈離妄想即忘緣
如如正智何須覺 人法忘情始得圓
高步便超三界外 從茲親摘火中蓮


譬彼優曇亦未親 恒沙設喻義兼陳
不流不去如常寂 無減無增類法身
逈絕因緣何所異 任他惱亂不曾嗔
為君更說無窮量 還似光明照剎塵


堪嘆誰知壞剎那 若還計著又成魔
剎那一切皆云壞 借問真空壞得麼


世俗波羅樂色聲 聲緣攝受涅槃城
自心覺了方為上 六度從茲絕想情


大慈金口何曾失 誘進聲緣故佛同
已了妄緣冥慮察 不忘本願演宗風
藏心輪轉非無漏 化佛因他豈自通
若識如來真境界 逈離根量等虗空


如來不食度群倫 況嗜腥羶染穢人
秘典一時都禁斷 修行從此得通津


如來只為閔痴盲 豈憚相將入草行
紙筆跡中傳了義 喉響裏演無生
也知明月元非指 要覔真金不免烹
若問楞伽端的意 舉頭擬議八千程


悉離一切量


正觀察我通


是名為正觀 不毀大導師


一切法不生 無性無所有


無因而相現


熾然無因論 恐怖諸外道故


其身隨轉變


無外性無性


慧無所分別


是則不成就


離數無異法


唯說一乘法 是則為大乘


如是我所說 唯是彼心量


心量地第七


無所有第八


第三為第六 無所有何次


甚深如來藏 而與七識俱 二種攝受生


智者則遠離 如鏡像現心


正智及如如 是則為成相


隨流而性常 是則佛正覺


物生則有滅 不為愚者說


以從彼生故 不如實因生


於不實色等 視之苦真實


諸乘非為乘 彼則非涅槃


欲色有及見


或作涅槃見 而為說常住


智慧富貴家 斯由不食肉

