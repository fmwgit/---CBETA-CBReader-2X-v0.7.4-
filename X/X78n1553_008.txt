卍新纂大日本續藏經數位版, No. 1553 天聖廣燈錄


震旦雖闊無別路 要假兒孫脚上行
金雞解一粒米 供養什邡羅漢僧


心裏能藏事 說向漢江濵 湖波探水月
將照二三人


心地含諸種 普雨悉皆萠 頓悟花情已
菩提果自成


心地含諸種 遇澤悉皆萠 三昧花無相
何壞復何成


領得彌勒語 離鄉日日敷 東梁移近路
餘氣脚天徒


心地隨時說 菩提亦秖寧 事理俱無礙
當生即不生


自從大士傳心印 額有圓珠七尺身
掛錫十年棲蜀水 浮杯今日渡漳濵
一千龍象隨高步 萬里香華結勝因
願欲事師為弟子 不知將法付何人


心如大海無邊際 口吐紅蓮養病身
雖有一雙無事手 不曾祗接等閑人

