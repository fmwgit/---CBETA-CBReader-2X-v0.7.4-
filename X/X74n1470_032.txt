卍新纂大日本續藏經數位版, No. 1470 華嚴經海印道場懺儀


寶珠自性廣大海 七寶山等最殊勝
出興如斯供養雲 諸佛等處我奉獻


佛演一妙音 周聞十方界 眾音悉具足
法雨皆充滿 一一言詞海 一切隨類音
一一佛剎中 轉於淨法輪 法界諸國土
一一微塵中 如來解脫力 於彼普現身


諸佛圓滿常遍滿 普照一切微塵剎
互相明現色無邊 一一圓滿遍法界
如來毛孔出光雲 廣大難思無盡極
徧照一切眾生心 一切煩惱悉除滅
如來毛孔出華雲 一一神通無分限
於諸眾生悉調伏 一一眾苦悉除滅
如來廣大圓滿音 光音出於語言海
雨大法雨遍羣生 彼等令悟菩提法
佛昔無邊劫海中 為攝受我修眾行
我今得見於佛面 十方剎海皆現影
如來出現諸世間 數等一切諸眾生
境界甚深難趣入 非我智慧之所知


十方盡歸命 滅罪增淨信 願生華藏海
極樂淨土中


十方淨歸命 滅罪增淨信 願生華藏海
極樂淨土中


十方盡歸命 滅罪增淨信 願生華藏海
極樂淨土中


十方盡歸命 滅罪增淨信 願生華藏海
極樂淨土中


百劫積集罪 一念盡盪除 如火焚枯草
滅盡無有餘


我昔所造諸惡業 皆由無始貪嗔癡
從身語意之所生 一切我今皆懺悔


晝夜暫時不可停 此身壽命常減滅
更無餘人增壽命 我今如何不歸死
若我病臥床褥時 雖諸親族共圍繞
將捨壽時極眾苦 惟我一人獨自受
爾時惟要其善法 我今於彼未曾修
彼既無有救護者 我當爾時柰之何


願共諸眾生 往生華藏海 極樂淨土中


願共諸眾生 往生華藏海 極樂淨土中


願共諸眾生 往生華藏海 極樂淨土中

