卍新纂大日本續藏經數位版, No. 949 閑居編


迷真渺無始 飄業產錢唐 外族宗南郡
門風祖偃王 微緣先劫種 宿習妙齡彰
父母憐多病 親賓怪異常 布花模講道
畵石斆題章 戒印齓年佩 心猿志學狂
榮名虗準擬 簪組妄思量 禮樂師周孔
虗無學老莊 躁嫌成器 心競寸陰忙
翼翼修天爵 孜孜恥面牆 內藏儒志氣
外假佛衣裳 每惡銷金口 時勞疾惡腸
手中期得桂 箭下待穿楊 騃鹿方隨
堅冰忽遇陽 繫珠知在體 甘露忝親甞
要道傳三觀 真機得妙常 不然心跡火
任結根霜 覺路雙輪駕 真空兩翅翔
飢來還遇饍 渴去已逢漿 靜處如來室
高眠解脫床 理高山峭 道大海汪洋
力戰魔軍散 功扶佛化昌 空山憐寂寂
塵路笑茫茫 觸境知無著 閑居貴坐忘
消搖希自了 言說亦何妨 撰疏松牕冷
揮松古殿涼 來蒙隨力化 真誥應機揚
達理雖云短 尋文或有長 圓伊令了悟
法愛教消亡 性任融凡聖 修宜示否臧
冥心潛應夢 取驗敢垂祥 事佛身多累
為師道實荒 衡門連竹石 草屋帶林塘
冬服和絺 中飡乏稻梁 水邊雲作伴
巖下柏為香 景物看無猒 幽棲興未央
籬啼翡翠 春沼浴鴛鴦 菡萏花如畵
嶔崟岫若糚 飄牕松韻淡 翻砌菊花黃
放時登嶺 觀魚或在梁 豈愁身病害
長喜世平康 無處求煩惱 隨時任寂光
昏衢懸慧日 苦海泛慈航 誓坐菩提樹
高躋寂滅場 冥真周法界 垂應徧諸方
頓漸門皆 偏圓藥盡良 驚迷辯雷震
摧惑法輪疆 鷲嶺先開會 金河後祕藏
留形歸後德 遺法益無疆 四等心彌廣
三慈化甚詳 道齊諸妙覺 事類釋迦皇
生滅非吾土 圓澄是故鄉 一空長寂寂
萬類本惶惶 庶了無生旨 無生更可傷


立意造平淡 冥搜出眾情 何人知所得
後世謾傳名 雲樹飢猨斷 冰潭片月傾
如無子期聽 綠綺為誰鳴


故鄉勾踐國 解印掛帆歸 吟苦容雖瘦
官清道自肥 堂幽山屐在 厨冷甑塵飛
莫向雲門下 高歌便採薇


草舍閑宵坐 消搖事可評 澄心防有著
深隱貴無名 砌月移松影 風泉混磬聲
共期吾道在 萬事任營營


淡然忘外事 林下自怡情 室冷秋苔色
軒閑夜月明 眠雲慙道薄 餌藥覺身輕
擬學鴟夷子 時時變姓名


洪水不為害 黎元受賜多 道尊由揖讓
功大匪干戈 任上諸侯貢 貽謀五子歌
稽山千古在 宮闕倚嵳峩


杖錫無同侶 衝霜獨自行 斷橋殘月在
孤店曉鷄鳴 灌木樓禽散 荒原宿霧平
迴觀遠山色 已覺太陽明


夜久聞橫笛 寥寥景更賖 天容垂極岸
月色冷平沙 靜引鄉心遠 閑驚旅華
哀音殊未已 何處落梅花


來去知時候 堪憐異眾禽 雙飛春雨細
對語畵堂深 寄宿鵰梁穩 泥柳岸陰
捿身自有處 鷹集莫相侵


讒當面唾 輕生不得殳 去邪空有志
嫉惡奈無徒 後世名垂遠 當時道亦孤
荒齋獨懷感 殘日照庭蕪


結根依靜砌 蕭灑映禪房 高節欺群木
青陰過短墻 夜聲喧夢枕 秋露滴琴床
遙想添吟思 閑觀到夕陽


土德衰微後 忠誠道不群 誓功陳帶礪
霸業擬桓文 妙略姧雄懾 英聲四海聞
山旁遺廟在 牢落閉深雲


賀幾遲留 岷峩水石幽 御風同列子
夢蝶擬莊周 醉臥空林月 狂歌古觀秋
何時歸閬苑 閑共老仙游


長聞披氅 城市往來頻 得道人難測
和光跡易親 堂閑秋擣藥 壇冷夜朝真
幾憶蓬壺頂 蟠桃爛漫春


見說梅仙邑 波濤接杳冥 訟庭秋蘚合
吟閣海雲醒 愛月宵留客 尋僧晝掩扃
公餘幽興在 時夢故山青


江濵方話別 倏忽十年餘 感舊空闕夢
閑眠懶寄書 砌涼鳴蟋蟀 潭冷照蟾蜍
北望滄波闊 無由訪所居


杖黎尋隱跡 重疊過林泉 花暖幽禽語
堂空瑞獸眠 松寒有韻 茶竈冷無煙
知在何峯頂 高談會列仙


難阻南遊興 酣歌出故林 路分滄海闊
山疊瘴雲深 馬援寧在 重華廟可尋
他年却歸此 閑話學夷音


孤吟成白首 十載別同聲 海國書難到
空堂夢易成 淳風心共樂 直道世多輕
未卜重相見 波濤萬里程


沉沉向秋暮 切切聲相續 夜靜草堂深
閑牀照孤燭


終日湖亭坐 悠悠萬慮閑 眼前何所有
寒水與秋山


漚生復漚滅 水濕元無異 盡日倚欄看
無人知此意


經歲人不到 騰騰養疎拙 心期物外閑
緣向漚中絕 入室容清風 升堂許明月
空庭何所有 冷落唯松雪


石壁春歸去 孤山秋未來 夜深扶病坐
明月照蒼苔


經妙蕩煩惑 藥靈醫病身 道明無去住
方驗有君臣 靜翫知心寂 時飡覺氣均
徘徊感知己 於我分彌親


案上楞嚴典 時看浣病愁 階閑移短影
牕 冷值高秋 眼病花無菓 心狂照失頭
指空期識月 認指更悠悠

