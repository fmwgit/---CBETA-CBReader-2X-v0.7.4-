卍新纂大日本續藏經數位版, No. 1474 華嚴道場起止大略


無上甚深微妙法 百千萬億難遭遇
我今見聞得受持 願解如來真實義


願以此功德 普及於一切 我等與眾生
皆共成佛道後皆倣此


稽首華嚴真性海 種種光明徧照尊
普賢萬行所莊嚴 一切真如法界藏
龍樹龍宮親誦憶 實叉于闐闡微言
一乘圓頓妙法門 見性成佛真秘典
手捧目觀心口誦 當知夙有大因緣
見聞隨喜發菩提 究竟圓成薩婆若

