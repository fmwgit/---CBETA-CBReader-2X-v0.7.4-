卍新纂大日本續藏經數位版, No. 1408 即休契了禪師拾遺集


猗歟覺皇 善啟覺場 炎炎三界 濯以清凉
幽幽六趣 燭以淨光 羸羸窮子 導以寶方
繄大知識 得寶王力 既贊 皇元
復昌 王國 宰執效忠 兇頑化德
軍旅解嚴 安安域 雲山蒼蒼 雲海茫茫
木兮可折 水兮可量 惟施法雨 彌滿八荒
澤物無竭 壽君無疆 國界法界 無中無外
土廣穹高 何載何盖 日東月西 何明何昧
潭北湘南 同小同大 骨相斯瘞 光相何蔽
上貫三辰 下徹三際 宗嗣繩繩 燈傳世世
萬祀千靈 式呵式衛

