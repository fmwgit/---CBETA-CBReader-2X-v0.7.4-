卍新纂大日本續藏經數位版, No. 614 法華經大窾


梵音深妙果難傳 不動笙簫不撥絃
背地輕輕一彈指 萬山爭響月明前


在在彰名處處身 不知誰是本來親
從頭認過重新認 畢竟還尋這個人


長江天塹限不得 鐵壘金城難護持
泥履兜醯是何物 百千神鬼盡低眉


疾病無根莫浪猜 邪風觸著便生災
只須一服牛黃散 盡把頑涎釣出來


我亦潛心在此經 願王何日到荒庭
暗中若許來摩頂 白象先教樹下停

