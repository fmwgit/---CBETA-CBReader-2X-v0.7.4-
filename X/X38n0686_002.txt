卍新纂大日本續藏經數位版, No. 686 梵網經菩薩戒本述記


稽首無上大道師 於一切法智無礙
救護一切大悲者 甚深微妙契經海
已證二空諸菩薩 及餘一切發大願
今依戒經相應論 略釋菩薩清淨戒
決判持犯差別相 在佛及聖慈氏等
受斯微妙善根本 惠施有識證法性
明人忍慧強 能持如是法 未成佛道間
安獲五種利 一者十方佛 愍念常守護
二者命終時 正見心歡喜 三者生生處
為淨菩薩友 四者功德聚 戒度悉成就
五者今後世 性戒福慧滿 此是佛行處
智者善思量 計我著相者 不能信是法
滅盡取證者 亦非下種處 欲長菩提苗
光明照世間 應當靜觀察 諸法真實相
不生亦不滅 不常復不斷 不一亦不異
不來亦不去 如是一心中 方便勤莊嚴
菩薩所應作 應當次第學 於學於無學
勿生分別想 是名第一道 亦名摩訶衍
一切戲論處 悉由是處滅 諸佛薩婆若
悉由是處出 是故諸佛子 宜發大勇猛
於諸佛淨戒 護持如明珠 過去諸菩薩
已於是中學 未來者當學 現在者今學
此是佛行處 聖主所稱歎 我已隨順說
福德無量聚 迴以施眾生 共向一切智
願聞是法者 疾得成佛道

