卍新纂大日本續藏經數位版, No. 1467 禮念彌陀道場懺法


稽首歸依大導師 十方三世諸如來
今集彌陀禮懺法 救度生死愛河人
八萬行中詮要行 顯示西方淨土門
自勸勸他生彼國 願佛慈悲力加護
稽首歸依無量壽 彼國他方大悲主
聞名渴仰遙頂禮 願共自他親奉侍
廣引諸經讚淨土 教令念佛往西方


我今迴向諸善根 為得普賢殊勝行
願我臨欲命終時 盡除一切諸障礙
面見彼佛阿彌陀 即得往生安樂剎
我既往生彼國已 現前成就此大願
一切圓滿盡無餘 利樂一切眾生界
彼佛眾會咸清淨 我時於勝蓮華生
親覩如來無量光 現前授我菩提記
蒙彼如來授記已 化身無數百俱胝
智力廣大遍十方 普利一切眾生界
我此普賢殊勝行 無邊勝福皆迴向
普願沉溺諸眾生 速往無量光佛剎


願共諸眾生 往生安樂國 志心歸命禮
西方彌陀佛


願以此功德 普及於一切 我等與眾生
當生極樂國 同見無量壽 皆共成佛道

