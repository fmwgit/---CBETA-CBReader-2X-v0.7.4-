卍新纂大日本續藏經數位版, No. 744 四分律名義標釋


人當瞻疾病 問訊諸危厄 善惡有報應
如種果獲實 世尊則為父 經法以為母
同學者兄弟 因事而得度


衣名迦絺那 堅實功德聚 體潔妙精微
荷負五種利 十方諸世尊 慇懃稱讚譽
外道叵知名 施者越惡趣 往昔須闍多
蓮華佛弟子 割截羯恥那 萬賢圍繞刺
又如阿律陀 展衣當欲治 善逝千聖眾
親臨而納理 如是衣功德 甚深難思議
受捨須知法 不可謬宣旨 受乃通三心
成則在現意 本為滿足故 如來說九句
捨法略殊分 僧伽及於己 句義非一等
須當得其智 初八是根本 後二亦其事
中則百一八 出彼互相義 若人解了此
受捨無有疑 斯謂圓滿語 具足諸句味


得勝增長怨 負則益憂苦 不諍勝負者
其樂最第一


學無朋類 不得善友 寧獨守善 不與兒偕
樂戒學行 奚用伴為 獨善無憂 如空野象


若欲成辦作法者 當順法律世尊教
非法別眾不應為 是法和合斯當作
四種滿數人應知 得呵不呵如律說
一人舉一二三僧 僧還舉僧此非法
僧舉一人二三人 斯等羯磨當習學
重作羯磨佛不聽 僧有四種人數別
作法定眾不減人 尼等非輩不滿數
不聽六種非羯磨 非法別眾和合者
是法別眾并相似 相似和合呵不止
此等羯磨佛皆呵 持律之人須當識
白二白四莫增減 亦不前後與參差
不見不悔不捨惡 斯三有犯并無犯
無犯言無及言有 不應與作舉羯磨
有罪言見懺悔捨 不應與彼而作舉
實犯之罪言不見 不悔不捨如法治
如是作舉順毗尼 無罪無過獲善利
解說五種法非法 和合別眾法相似
責他非眾不成呵 比丘尼等諸難輩
被舉滅擯離見聞 并受法者呵不成
同界善眾相比坐 此即成訶法不違
欲作此法返作彼 斯名非法不成就
羯磨準事作相應 是佛聽許不當越
時有為他作訶責 非法別眾五轉譌
復有眾僧為比丘 羯磨非法而別眾
或言是法或言非 和合別眾并相似
眾共諍論紛紜辯 佛說非法別眾者
僧先羯磨十三人 後為作法不成解
除彼十三難人已 羯磨餘者解無過
驅出難人成驅出 餘者解已不成驅
如是瞻波法具足 解此文句善羯磨

