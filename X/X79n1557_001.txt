卍新纂大日本續藏經數位版, No. 1557 聯燈會要


身從無相中受生 猶如幻出諸形像
幻人心識本來無 罪福皆空無所住


起諸善業本是幻 造諸惡業亦是幻
身如聚沫心如風 幻出無根無實相


假借四大以為身 心本無生因境有
前境若無心亦無 罪福如幻起亦滅


見身無實是佛見 了心如幻是佛了
了得身心本性空 斯人與佛何殊別


佛不見身知是佛 若實有知別無佛
智者能知罪性空 坦然不怖於生死


一切眾生性清淨 從本無生無可滅
即此身心是幻生 幻化之中無罪福


幻化無因亦無生 皆即自然見如是
諸化無非自化生 幻化無生無所畏

