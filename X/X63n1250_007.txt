卍新纂大日本續藏經數位版, No. 1250 禪林備用清規


昔時居律寺 別院啟禪門 大智禪師後
方知祖道尊


眾中如去失 色件要分明 物重須搜撿
情輕事可評。


盜財并鬪諍 酒色污僧倫 速遣離清眾
容留即敗羣。


不信天真佛 來為假比丘 即時抽挂搭
去矣莫回頭。


犯重焚衣鉢 應須集眾人 山藤聊示耻
驅擯出偏門。


三條椽下客 自了一身休 幸有僧知事
何須強出頭

