卍新纂大日本續藏經數位版, No. 245 圓覺經大疏釋義鈔


皆共一心聽 我說是語義 何故名如來
世尊及佛耶 能知過去如 亦知未來如
見一心法如 是故名如來 不畏於生死
正住生死中 化度諸眾生 是故名世尊
生死無有法 而可破壞者 不牢不破壞
以此度眾生 恒為諸眾生 說如虗空法
不曾生怖畏 是名為世尊 覺知一切法
此法無所有 已覺無有法 是故名為佛
覺了諸煩惱 不名得自在 以智離煩惱
是故名為佛 能覺此身空 此身無所屬
彼如實覺知 是故名為佛 覺無明無知
自性無所有 已得於明智 是故名為佛
知行及與身 猶如芭蕉樹 如實能覺知
是故名為佛

