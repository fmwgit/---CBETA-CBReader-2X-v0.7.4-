卍新纂大日本續藏經數位版, No. 1177 角虎集


耽閑戀綠潭 高超弄芳餌 何事卑王侯
其心越天地 皇皇古皇道 勞生自拘繫
不如歸去來 乘風拂衣袂


金仙白玉京 去去何縹緲 樓臺十二層
玲瓏汎雲表 銀湟月為波 萬頃即池沼
芙蕖發異葩 佳音頻伽鳥 頓與人間遙
所思空杳杳


空虗澄遠煙 霽色含秋景 思深每盤桓
駐目西峰頂 明月初團圞 可照佳人影
美人來不來 雲霞渺林嶺

