卍新纂大日本續藏經數位版, No. 253 圓覺經夾頌集解講義


彌勒汝當知 一切諸眾生 不得大解脫
皆由貪欲故 墮落於生死 若能斷憎愛
及與貪瞋癡 不因差別性 皆得成佛道
二障永消滅 求師得正悟 隨順菩薩願
依止大涅槃 十方諸菩薩 皆以大悲願
示現入生死 現在修行者 及末世眾生
勤斷諸愛見 便歸大圓覺


彌勒推究輪迴本 若斷貪愛生死盡
愛欲為因過既深 愛命為果緣難泯
二障就於五性分 四生遂成六道蘊
若親善友愛見亡 自然悟入無生忍

