卍新纂大日本續藏經數位版, No. 234 華嚴經疏注


歸命十方極三際 塵剎圓明調御師
法界功德大悲雲 毗盧遮那大智海
所住甚深真法性 所流圓滿脩多羅
一一塵方佛會中 普賢文殊諸大士
我今欲以一毛智 測量無邊法界空
願承三寶同體慈 句句冥符諸佛意
俾令法眼常無缺 盡眾生界如普賢
迴茲勝善洽群生 速證菩提常樂果

