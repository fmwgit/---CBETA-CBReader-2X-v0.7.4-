卍新纂大日本續藏經數位版, No. 614 法華經大窾


法將神兵勢方強 魔軍棄甲盡銷亡
髻珠一顆親收得 苦處都成快樂場


寒巖背日得春遲 雪凍梅華萬萬枝
一著東風齊放白 無人不起故園思


如來直是大醫王 壽量何須較短長
有病即來無病去 去來的為竇三郎
藥王不愛合金丹 收得那迦藥一丸
無限中風狂走漢 略沾些子病俱安


不盡烟波帶遠沙 輕舟短棹宿蘆華
詰朝趁得東風便 颺起蒲帆直到家

