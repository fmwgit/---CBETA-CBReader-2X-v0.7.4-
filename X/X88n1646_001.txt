卍新纂大日本續藏經數位版, No. 1646 居士傳


我聞觀世音 應身三十二 華嚴善知識
亦有五十三 比邱居士身 種種天人趣
譬如空中雲 隨風無定形 又如海上波
從日現五色 眾生眼所見 分別每熾然
豈知妙明心 非一云何二 憶我無始來
一念不自覺 生死六道中 念念入輪迴
貪染習已深 真色成晦昧 無明力所牽
顛倒惡叉聚 因緣值此生 得聞無上法
深心發悲淚 長跪向佛前 誓盡此報身
永息輪迴苦 一念阿彌陀 究竟成佛道
恭秉淨戒 懺悔從前非 諦觀法界身
如幻不思議 況逢此震旦 大乘所出處
火中生蓮華 時時現希有 良哉東林賢
善權開方便 亦有龐與李 宗教扶雙輪
傳燈代有人 如虗空無盡 今雖末法中
典刑幸未沫 網羅舊文字 放此不夜光
如日月眾星 昭回四天下 一多互相攝
畢入菩提場 願以此功德 回施諸有情
現在及當來 有緣同聚會 讀我所著書
各發無上心 南無佛陀耶 同生極樂國

