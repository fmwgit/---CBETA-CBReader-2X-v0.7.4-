卍新纂大日本續藏經數位版, No. 1080 瑜伽集要施食儀軌


佛面猶如淨滿月 亦如千日放光明
圓光普照於十方 喜捨慈悲皆具足


羅列香花建寶壇 重重佛境一毫端
心融妙理虗空小 道契真如法界寬
相好慈悲秋月滿 化身騰運暮雲繁
香煙堆裏瞻應現 萬象森羅海印含


方便自性不壞體 金剛不壞大勇識
最勝無比超出相 今此所作皆成就
勝慧自性甚深性 演說最上法輪音
以無生現方便身 今此所作願得成


一切方隅所有地 瓦礫砂磧等皆無
璃瑠寶地平如掌 柔輭微妙願安住
猶如極樂國莊嚴 妙寶為地眾華敷
園林池沼無缺少 以大法音願具足
從出世間復能現 種種七寶之所成
無量光明徧照處 諸佛菩薩願安住


諦想清淨廣大曼答辢 四洲充滿無量珠珍寶
一一皆如妙高摩尼聚 奉獻上師三寶願安住


寶山寶海妙寶座 天衣瓔珞如意樹
寶池妙花香燈塗 週徧法界滿虗空
寶珠自性廣大海 七寶之中最殊勝
獻如雲聚妙寶供 我今虔誠而奉獻
中央八峯須彌盧 四大部洲諸形相
以日月等而圍遶 黃金白銀與寶玉
麻薩葛斡及瑠璃 赤珠乃至石心等
奉獻上師三寶前 唯願慈悲哀納受


我今依教建立曼拏囉 量等虗空金剛為寶地
字字密言惟心之所成 須彌日月七寶四天下
衣服傘葢伎樂幢旛雲 寶座珍羞樓閣并宮殿
池沼園林名花普徧布 奉獻上師三寶護神等
惟願慈悲納受生歡悅 屏除魔礙集福施安寧
今宵施主所求皆如意 盡未來際吉祥無間斷


佛法僧寶 體徧十方 恭敬請祈
必蒙感應


先結大輪明王印 加持壇場悉清淨
我今依教誦密言 令我所作皆成就


稽首十方調御師 演揚清淨微妙法
三乘四果解脫僧 願賜慈悲臨法會


謹依瑜伽教 建置曼拏囉 惟願三寶尊
慈悲哀納受


毗盧遮那佛 願力周沙界 一切國土中
恒轉無上輪


十方一切剎 諸佛菩薩眾 無量諸聖賢
及諸業道官 唯願大慈悲 降臨於法會
攝受花香燈塗果樂 微分少供養


因緣自性所出生 所有種種微妙花香燈塗果樂
奉獻上師三寶尊啞啞 惟願慈悲哀納受


我以普賢行願力 修設花香燈塗食
微塵剎土諸聖賢 一一徧禮皆供養


我以志誠心 奉獻甘露食 惟願三寶尊
遣魔哀納受


我以佛神力 依教誦密言 加持甘露食
徧滿虗空界


以此甘露食 奉獻諸聖賢 憐愍我等故
慈悲哀納受


我今奉獻甘露食 量等須彌無過上
色香美味徧虗空 上師三寶哀納受
次供顯密護神等 後及法界諸有情
受用飽滿生歡悅 屏除魔礙施安寧
今辰施主眷屬等 消災集福壽延長
所求如意悉成就 一切時中願吉祥


世尊大慈妙莊嚴 明解圓滿一切智
能施福慧如大海 於諸如來我讚禮
自性本體離諸欲 能依此行脫惡趣
以為甚深微妙理 於諸妙法我讚禮
解脫道中勝解脫 持淨戒行堪恭敬
勝妙福田生聖處 於彼大眾我讚禮
普陀落伽常入定 隨緣赴感靡不周
尋聲救苦度羣迷 是故名為觀自在


南無無盡三寶尊
我今誓發菩提心
唯願菩薩來攝授
速證觀音微妙身
次入觀音三摩地


菩薩思惟有情身
各具覺悟之蓮花


如來入定跏趺坐
各各面向觀自在


次想其花漸舒大
其量周徧虗空界


思彼覺花照法界
如來海會共廣大


心若不移於此定
憐愍一切諸眾生


復結自在觀音印
加持四處誦密言


以此禪定勝功德
回向法界諸眾生
同見西方無量光
成就普賢廣大願


若人知了知 三世一切佛 應觀法界性
一切惟心造


我以大悲佛神力 召請冥陽諸有情
曠劫饑虗餓鬼等 不違佛勅來降臨


汝等諸佛子 得遇道場中 所有一切罪
召入金剛掌


摧罪諸惡業 由如劫火滅 火滅還曾有
金剛碎微塵


定業不可轉 三昧加持力 無始諸障難
一切皆消滅


罪性本空由心造 心若滅時罪亦亡
罪亡心滅兩俱空 是則名為真懺悔


一滴清涼水 能除饑與渴 彈灑灌頂門
悉令獲安樂


今所發覺心 遠離諸性相 蘊處及界等
能取所取執 諸法悉無我 平等如虗空
自心本不生 空性圓寂故 如諸佛菩薩
發大菩提心 我亦如是發 是故至心禮


假使熱鐵輪 於汝頂上旋 終不為此苦
退失菩提心


汝等受佛戒 即入諸佛位 位同大覺已
真是諸佛子


汝等冥陽諸有情 吾今施汝甘露食
法力加持徧十方 令汝一一皆飽滿


由此真言力 變食作乳海 普施餓鬼等
身心皆飽滿


汝等業障鬼 變火不能食 今誦祕密言
法食皆飽滿


神呪加持淨法食 普施河沙眾鬼神
願皆飽滿捨慳貪 速脫幽冥生淨土


現世之中未證菩提間 願無內外障難惡緣等
恒常遇逢最妙善知識 所修善事行願速成就


臨命終時識性無迷惑 願生西方淨土如來前
依於慧日法光聞思修 斷惑證真愍念於有情


若或隨業淨土佛會前 若無善根不生勝會中
隨業輪世世所生處 恆修善根熏習無間斷


願生中國勤修於正法 無病長壽受用悉具足
相好殊勝辯才智慧等 具七功德獲得丈夫身


幼年出家願逢賢聖師 即得三種修學守護持
一切時中正念與正法 承侍惟妙上師願歡喜


七種勝財殊勝善知識 如日與光剎那不捨離
亦無我慢疑惑具知足 惡緣猶如蠱毒願捨離


功德本願最上三寶處 願能恒常皈依而供養
貪欲瞋恚愚癡三種毒 猶如大地恒常勿應起


觀見六塵境界色等法 猶如陽幻化而悟解
五欲自性境處無染著 願我恒不忘失菩提心


一切大乘甚深微妙法 如救頭然精進常修學
證得無比究竟菩提時 以四攝法能救於六趣


能救五濁大悲觀世音 末劫之時弘願地藏王
所有一切賢聖護法神 證明護念法證覆熾然


護國護法塔廟諸護神 威德熾盛迴遮大結界
怨魔外道毒類悉摧壞 龍鬼星辰毒類心驚怖


三災五濁速願得消除 七難八怖一念皆消滅
百穀豐饒萬物而茂盛 七寶充足五味悉具足


四事供養受用無乏少 修八福田吉祥獲安樂
普國興隆佛事轉法輪 增長有情福慧皆圓滿


我等善根緣起法性力 上師本尊空行攝授力
三寶真諦密呪威神力 所發願時行願速成就


能迴施人迴施迴施善 所獲一切一切諸功德
猶如幻化幻化似夢境 三輪體空體空悉清淨


見聞如幻翳 三界若空華 聞復翳根除
塵消覺圓淨


諸佛正法菩薩僧 直至菩提我皈依
我以所修諸善根 為利有情願成佛


世出世間 隨願所成 隨願所成
謹依瑜伽教 建置啟法筵 普施諸有情
皆共成佛道


施食功德殊勝行 無邊勝福皆回向
普願沈溺諸眾生 速往無量光佛剎
十方三世一切佛 文殊普賢觀自在
諸尊菩薩摩阿薩 摩訶般若波羅密


澄心閉目觀心中


圓滿皎潔淨月上


字種放光成蓮花


花中有一觀自在


相好具足無比對


左手執持妙蓮花


右手於葉作開勢


清淨法界無惑染


八葉各有一如來


項佩圓光身金色


光明朗照及晃曜


覺花蒙照脫苦惱


便同菩薩觀自在


蓮花漸收同己量


自身亦等觀自在

