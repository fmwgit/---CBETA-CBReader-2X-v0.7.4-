卍新纂大日本續藏經數位版, No. 1475 圓覺經道場修證儀


生死不斷絕 貪欲嗜味故 養怨入丘塚
唐受諸辛苦 身臭如死尸 九孔流不淨
如廁蟲樂糞 愚貪身無異 智者應觀心
不貪染世間 無累無所欲 是名真涅槃
如諸佛所說 一心一意行 數息在靜定
是名頭陀行


已捨五欲樂 棄之而不願 如何還欲得
如愚自食吐 諸欲求時苦 得時多恐怖
失時懷熱惱 一切無樂處


何物殺安隱 何物殺無憂 何物毒之根
答滅一切善


殺瞋則安隱 殺瞋則無憂 瞋為毒之根
答滅一切善


汝已剃頭着染衣 執持瓦鉢行乞食
云何樂著掉戲法 放逸縱情失法利


不應作而作 應作而不作 悔惱火所燒
後世墜惡道 若人罪能悔 悔已莫復憂
如是心安樂 不應常念著 不以心悔故
不作而能作 諸惡事已作 不能令不作


汝若懷疑惑 死生獄吏縛 如師子搏鹿
不能得解脫


汝起勿抱臭尸臥云云在下偈中

