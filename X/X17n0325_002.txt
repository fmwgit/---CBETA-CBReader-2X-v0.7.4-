卍新纂大日本續藏經數位版, No. 325 楞伽經纂


寶藏圓明絕我情 堪外道自營營
不因大覺垂慈旨 誰識純真沒現成
途路弗曾為旅泊 家山何用指歸程
無依無住如來住 休向如來住處行


如來為愍眾沉淪 指出修行四種因
令見妄心惟自現 了明外性悉非真
境緣出沒皆如幻 聖智縱橫不是塵
從此廓然無障礙 神通乃得意生身


真相圓明絕芥塵 休從妄想起緣因
悉離漸次俱生見 始作逍遙自在人


言說皆因妄想情 齒齗喉舌眾緣成
若從聖智求言說 打破鐘來覓響聲


眾生計著似狂酲 四句依他妄想情
一異俱緣隨處暗 有無常見競頭爭
摩尼垂髮元非性 樹影風聲假彼成
一切須知心鏡裏 妍狀貌本無形


堪笑堪嗟不免疑 禪那因此又支離
愚夫作意袪除我 觀察留心相義推
如實攀緣懲妄想 如來聖智絕思惟
慈悲苦為眾生辨 問著元來總不知


諸佛慈悲為指蹤 涅槃自性要通融
斷常死壞皆無染 藏意因緣已絕同
堪笑二乘生覺想 及袪顛倒墮塵籠
如來路上無消息 擾擾忩忩一鑑中


胷喉唇舌發音聲 萬事縱橫盡日營
皆是妄緣空計著 自心覺了即無生


神力人中尊 大願悉清淨 三摩提灌頂
初地及十地


如來普照徧河沙 魔業皆離絕等差
菩薩盡承神力攝 遂令端坐寶蓮華


因緣勿為從他起 言說休論性有無
若覺唯心或現境 鏡明鐘響自如如


聖不見惑亂 中間亦無實 中間若真實
惑亂即真實 捨離一切惑 若有相生者
是亦為惑亂 不淨猶如翳


寂寂空凝絕較量 妄疑惑亂敗真常
却將覺想袪顛倒 撓破無心佛道場
影像不辭潭底現 妍終豈鑑中藏
但知一切皆如幻 萬法紛紜掣電光


無生作非性 有性攝生死 觀察如幻等
於相不妄想


世間萬法自形彰 昧者依他盡日忙
故說幻因明遽滅 要同掣電暫時光
無生為破愚夫執 有性須知應病方
儻若無心如實處 曾無一物可思量


名身與句身 及形身差別 凡夫愚計著
如象溺深泥


形名章句亂紛然 不免鷄窻坐究研
萬里江湖如到岸 行人何用守空舡


正覺所分別 自性不可得 以離於言說
故說離自性


外道愚痴義不通 妄為止記混真空
若論聖智無蹤跡 性相皆離絕異同


諸佛真機不易傳 過諸色量實難肩
斷除三結高持戒 頓照無生果已圓
唯有那含能見過 堪任羅漢得諸禪
一乘除是超心量 體合虗空不立玄


觀察覺中離四句 計他不實亦非真
到頭無覺方為覺 始作如來閫域人


地水火風名四大 誰知和合眾緣成
若知四大元無性 自相如如總不生


五陰浮雲性本離 還如夢影勿生疑
法無我見仍虗淨 空手廛中一幻師


妄想紛拏不自知 却於心鏡現形儀
遂令七識攀緣起 留得諸塵意裏推
境上根莖如不著 靈源澄湛更何疑
超然寶藏無形像 對面知他是阿誰


妄想皆因緣即起 更論無有異兼同
還如無裏重占夢 覺後方知一切空


聖智無乘名自覺 盖言自照不由人
味貪三昧皆為障 無漏為心未免塵
終被相風時皷轉 猶如浮木泛江津
廓然覺性空中泯 始得如來自在身


人相續陰 緣與微塵 勝自在作 心量妄想


一切無所有 斯皆是言說


自覺聖智子 實際我所說


如虗空火燼 修行者觀察


一時摩其頂 隨順入如相


如汝所說言 不能如實知 輪迴三有宅


此則妄想量 若覺得解脫


如是意識滅 種種識不生


心縛於境界 覺想智隨轉


無所有及勝 平等智慧生 妄想自性有


世諦第一義


第三無因生


妄想說世諦 斷於聖境界


譬如修行者 於一種種現


究竟不成就 則度諸妄想


自覺知爾炎 彼無有差別


成已無有性


云何妄想覺


妄想種種現 清淨聖境界


離二妄想者 如是則為成

