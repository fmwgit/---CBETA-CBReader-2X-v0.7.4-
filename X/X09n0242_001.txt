卍新纂大日本續藏經數位版, No. 242 華嚴經三十九品大意


仁今問是義 為曉悟羣生 我如其性答
唯仁應諦听 諸法無作用 亦無有體性
是故彼一切 各各不相知 譬如河中水
滿流競奔逝 各各不相知 諸法亦如是
亦如大火聚 猛能同時發 各各不相知
諸法亦如是


我今以為諸菩薩 說佛往修清淨行
仁當亦如此會中 演暢修行勝功德


善哉仁者應諦听 彼諸功德不可量
我今隨力說少分 猶如大海一滴水
若有菩薩初發心 誓求當證佛菩提
彼之功德無邊際 不可稱量無與等
何況無量無邊劫 具修地度諸功德
十方一切諸如來 悉共稱揚無能盡
如是無邊大功德 我今於中說少分
譬如鳥足所履空 亦如大地一微塵


如來不出世 亦無有涅槃 以本大願力
示現自在法

