卍新纂大日本續藏經數位版, No. 1553 天聖廣燈錄


能忍相傳恰二三 信行衣鉢更誰擔
明明歷世千燈外 得自何人問那堪


甘露臺前靡不逢 免將明暗諕盲聾
當初貶着文殊處 笑殺寒山者老翁


密密堂堂觸處周 都緣妄識提浮漚
三千多澤狂華掩 俊矣天然遇石頭


萬法虗無實際深 凝然妄肯絕踈親
斷常妙理修途者 鏡像宜扶覺照頻
萬種方圓在月前 低頭思慮萬重開
吹毛莫比鏌鎁利 一點舒光徧大千

