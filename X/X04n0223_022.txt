卍新纂大日本續藏經數位版, No. 223 華嚴經合論


剎種堅固妙莊嚴 廣大清淨光明藏
依止蓮華寶海住 或有住於香海等
須彌成樹壇墠形 一切剎種徧十方
種種莊嚴形相別 各各布列而安住
或有體是淨光明 或是華藏及寶雲
或有剎種所成 安住摩尼不壞藏
燈雲彩光明等 種種無邊清淨色
或有言音以為體 是佛所演不思議
或是願力所出音 神變音聲為體性
一切眾生大福業 佛功德音亦如是
剎種一一差別門 不可思議無有盡
如是十方皆徧滿 廣大莊嚴現神力
十方所有廣大剎 悉來入此世界種
雖見十方普入中 而實無來無所入
以一剎種入一切 一切入一亦無餘
體相如本無差別 無等無量悉周徧
一切國土微塵中 普見如來在其所
願海言音若雷震 一切眾生悉調伏
佛身周徧一切剎 無數菩薩亦充滿
如來自在無等倫 普化一切諸含識

