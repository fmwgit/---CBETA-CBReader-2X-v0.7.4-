卍新纂大日本續藏經數位版, No. 949 閑居編


浩浩動物 唯人為貴 立人之道 曰仁與義
二者不行 與畜同類 畜能行是 與人曷異
懿矣斯犬 立功斯地 救主免焚 濡草以智
其身雖斃 其名不墜 於戲


人有畜心 以形見親 畜有人心 以形見棄
是非心焉 形何辨旃 犬形之人 為善于是
人形之犬 孕惡不止 傷哉凶人 胡不遄死
刺史贈名 為教有旨

