卍新纂大日本續藏經數位版, No. 951 天竺別集


悟也吾徒 荷法捐軀 其赫赫 其樂愉愉
逮火將滅 儼如加趺 逮骨後碎 璨如圓珠
信古應有 今也則無 芳年三十 真哉丈夫


大哉有象 本乎無情 風姿月彩 挺世炳靈
文行著美 教觀持馨 天何喪我 復之杳冥


貴賤兮歸於斯 賢愚兮混於斯
豪勢兮頹於斯 金玉兮弃於斯
驕奢兮徹於斯 恩愛兮訣於斯
慶昨朝兮榮會 吊今日兮窮離
咨夜壑兮云逝 奮晨風兮告遲
捐浮生焉若此 顧人事矣堪悲
束一冠之皓髮 周萬計之載馳
吾年五十有九 方事此以待之
時過目以肅慮 亦悼俗以與辭
柏槨外愆孔子 千內媿牟尼
存道不雕不飾 免俗不陋不卑
寄禪坐於朝夕 俟啟手以安尸

