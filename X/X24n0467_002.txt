卍新纂大日本續藏經數位版, No. 467 銷釋金剛經科儀會要註解


棄却瓢囊擊碎琴 如今不戀汞中金
自從一見黃龍後 始覺從前錯用心


始知生死是無常 莫道先從老者亡
大限到來無定準 後生年少也隄防


富貴貧窮各有由 宿緣分定莫剛求
不曾下得春時種 空守荒田望有秋


一相元無垢 體性離塵緣 專心持四句
且要誦真言


無上甚深微妙法 百千萬劫難遭遇
我今見聞得受持 願解如來真實義


佛在靈山莫遠求 靈山只在汝心頭
人人有箇靈山塔 好去靈山塔下修


外道天魔皆拱手 梵王帝釋為呈祥
願今合會諸男女 同證金剛大道場


早起忙忙直到昏 不愁生死只愁貧
饒君使盡千條計 直至無常不稱心


稽首三界主 大孝釋迦尊 累劫報親恩
積因成正覺


此經佛說數千年 無量人天得受傳
憶得古人曾解道 更須會取未聞前


人間陽壽真難得 一寸光陰一寸金
莫待老來方學道 孤墳盡是少年人


在家菩薩智非常 閙市叢中作道場
心地若能無罣礙 高山平地總西方


金剛般若體如如 翠竹黃華滿路途
八百餘家呈妙手 大家依樣葫蘆


摩訶大法王 無短亦無長 本來非皁白
隨處現青黃


法王權實令雙行 電捲風馳海嶽傾
霹一聲雲散盡 到家元不涉途程


西方淨土人人有 不假修持已現前
諸上善人如見性 阿彌陀佛便同肩


無始無明幻色迷 夢魂生死幾千廻
一條直路超三界 但念彌陀歸去來


青山低處見天闊 紅藕開時聞水香


透關妙達如來境 及第高登本分鄉


昔日如來金口演 至今拈起又重新


太湖三萬六千頃 月在波心說向誰

