卍新纂大日本續藏經數位版, No. 1470 華嚴經海印道場懺儀


寶珠自性廣大海 七寶山等最殊勝
出興如斯供養雲 諸佛等處我奉獻


如來妙色身 色相不思議 見者生歡喜
恭敬信樂法 十方國土海 無量無邊佛
咸於念念中 各各現神通 大智諸菩薩
深入於法海 佛力所加持 能知此方便


十力大雄最無上 譬如虗空無等等
境界廣大不可量 功德第一超世間
十力功德無邊量 心意思量所不及
人中師子一法門 眾生億劫莫能知
十方國土碎為塵 或有數計知其數
如來一毛功德量 千萬億劫無能說
如人持尺量虗空 復有隨行計其數
虗空邊際不可得 如來境界亦如是
或有能於剎那項 悉知三世眾生心
設經眾生數等劫 不可知佛一念性
譬如法界徧一切 不可見取為一切
十方境界亦復然 徧於一切非一切


欲具演說一句法 阿僧祇劫無有盡
而令文義各不同 菩薩以此初發心
光中現佛不可說 佛所說法不可說
法中妙偈不可說 聞偈得解不可說
不可說解念念中 顯了真諦不可說
示現未來一切佛 常演說法無窮盡
一一佛法不可說 種種清淨不可說
出妙音聲不可說 轉正法輪不可說
於彼一一法輪中 演修多羅不可說
於彼一一修多羅 分別法門不可說
於彼一一法門中 又說諸法不可說
於彼一一諸法中 調伏眾生不可說
或復於一毛端處 不可說劫常安住
如一毛端餘悉然 所住劫數皆如是


菩薩功德無有邊 一切妙行皆具足
假使無量無邊佛 於無量劫說不盡
何況世間天及人 一切聲聞及緣覺
能於無量無邊劫 讚歎稱揚得究竟
一切眾生數易知 三世心量亦可知
如是普賢諸佛子 功德邊際無能測
一毛度空可知邊 眾剎微塵可數知
如是大仙諸仙子 所住行願無能量
十方剎土碎微塵 於一念中不知數
毛端度空能知量 億劫宣揚不能盡


十方盡歸命 滅罪增淨信 願生華藏海
極樂淨土中


十方盡歸命 滅罪增淨信 願生華藏海
極樂淨土中


十方盡歸命 滅罪增淨信 願生華藏海
極樂淨土中


二羽金剛縛 進力屈二節 禪智押二度
誦懺悔密言


百劫積集罪 一念頓盪除 如火焚枯草
滅盡無有餘


我昔所造諸惡業 皆由無始貪瞋癡
從身語意之所生 一切我今皆懺悔


十方一切諸眾生 二乘有學及無學
一切如來與菩薩 所有功德皆隨喜


十方所有世間燈 最初成就菩提者
我今一切皆勸請 轉於無上妙法輪


諸佛若欲示涅槃 我悉至誠而勸請
惟願久住剎塵劫 利樂一切諸眾生


我隨一切如來學 修習普賢圓滿行
供養過去諸如來 及與現在十方佛
未來一切天人師 一切意樂皆圓滿
我願普隨三世學 速得成就大菩提


所有十方一切剎 廣大清淨妙莊嚴
眾會圍遶諸如來 悉在菩提樹王下
十方所有諸眾生 願離憂患常安樂
獲得甚深正法利 滅除煩惱盡無餘


所有禮讚供養佛 請佛住世轉法輪
隨喜懺悔諸善根 迴向眾生及佛道


願我臨欲命終時 盡除一切諸障礙
面見彼佛阿彌陀 即得往生安樂剎
我既往生彼國已 現前成就此大願
一切圓滿盡無餘 利樂一切眾生界
彼佛眾會咸清淨 我時於勝蓮華生
親覩如來無量光 現前授我菩提記
蒙彼如來授記已 化身無數百俱胝
智力廣大徧十方 普利一切眾生界
乃至虗空世界盡 眾生及業煩惱盡
如是一切無盡時 我願究竟恒無盡


欲求寂滅樂 當學沙門法 衣食計身命
精麤隨眾等 諸眾等寅朝 清淨記六念


諸行無常 是生滅法 生滅滅已
寂滅為樂


如來證涅槃 永斷於生死 若能志心聽
常得無量樂


人生不精進 喻若樹無根 採華置日中
能得幾時鮮 華亦不久鮮 色亦非常好
人命如剎那 須臾難可保 是故勸眾生
勤修無上道


西方日已暮 塵勞猶未除 老病死時至
相看不久居 念念催年促 猶如少水魚
勸諸禮佛眾 修學至無餘


是日已過 命亦隨減 如少水魚
斯有何樂 眾等當勤精通 如救頭然
但念無常 慎勿放逸


煩惱深無底 生死海無邊 度苦船未立
云何樂睡眠 睡眠當覺悟 攝心恒在禪
勇猛勤精進 菩提道自然


比丘汝起起 何以著睡眠 睡眠有何利
病時豈可眠 利刺身時 云何得睡眠
汝今捨家時 出離之所願 當如其本願
日日勤精進


神光遷流轉 迄至五更初 無常念念至
恒與生死俱 勸諸行道者 修學至無餘


世間不牢固 如水沫泡 汝等咸應當
疾生厭離心


仰白十身徧照佛 華藏世界諸如來
娑婆本師釋迦尊 普賢文殊諸上首
剎海聖眾并徒眾 華藏會上諸上人
釋梵諸天眾類神 獲得他心道眼者
竝願不捨慈悲力 證明我等二眾人
為修行願總持門 某時至心同禮懺


處世界如虗空 似蓮華不著水
心清淨超於彼 稽首禮無上尊


法性本空寂 無取亦無見 性空即是佛
不可得思量


若人欲了知 三世一切佛 應觀法界性
一切惟心造


一中解無量 無量中解一 了彼互生起
當成無所畏


若人欲識真空理 身內真如還徧外
情與無情共一體 處處皆同真法界
秪用一念觀一境 一切諸境同時會
於一境中一切智 一切智中諸法界
一念照入於多劫 一一念劫收一切
時處帝網現重重 一切智通無礙

