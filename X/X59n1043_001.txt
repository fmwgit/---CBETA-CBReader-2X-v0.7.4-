卍新纂大日本續藏經數位版, No. 1043 看命一掌金


時辰落在天貴宮 一生清貴事和同
志氣不凡人出類 安然自在性明通


時在厄中人混沌 惺惺作事又癡呆
此人帶疾方延壽 還須勞碌作生涯


時辰落在天權宮 性格操持志氣雄
作事差遲人也喜 一呼百喏有威風


時辰落在天破宮 推金積玉也成空
夜眠筭計圖家富 鈔袋誰知有蛀虫


大如滄海細如毛 佛口蟠心兩面刀
奸狡機謀藏毒性 意多翻覆最難調


命遇天文秀氣清 聰明智慧意惺惺
男才女秀身清吉 滿腹文章錦繡成


命逢天福是生時 定然倉庫有餘盈
寬洪大量根基穩 財帛光華有福齊


人道若逢天驛星 搬移離祖不曾停
身心不得片時靜 走遍天涯足未寧


時辰若逢此天孤 六親兄弟有如無
定作空門清淨客 總有妻兒情分疎


天刃為人性太剛 是非終日要爭強
持刀弄斧刑心重 好似將軍入戰場


天藝生人性最靈 將南作北逞多能
所為方便機關巧 到處和同作事勤


天壽生人命最長 上恭下敬性溫良
一聞千悟心慈善 喜怒中間有主張


端然相貌是前緣 平生快樂福綿綿
貴人接引增吉慶 和合團圓過百年


平生性善自家知 一生衣祿自豐肥
錢糓家寶多富貴 高人歡喜小人欺


為人心直自寬懷 平生招得四方財
中限榮華時發福 猶如枯木遇春來


一年命限勝一年 不須瞋恨苦憂煎
更得持齋方便福 夫妻和合永團圓


出入常常遇橫財 貴人接引笑顏開
田園事業多興旺 富貴榮華次第來


平生衣祿自然昌 為人顯達好文章
優游快樂家豪富 夫妻諧老百年長


一世為人不必憂 安然無事掛心頭
家業田園宜自立 方知福祿命中求


為人端正貌堂堂 心地聰明性善良
作事多能心達理 佗年運到福綿長


買賣生人事事強 營謀動作志軒昂
若能脩善多作福 管取衣資積滿箱


十月生人慶吉星 災殃永退不相侵
持齋善念行方便 衣祿盈餘自稱心


早年獨立自成家 衣祿從心自可誇
骨肉弟兄無倚靠 相交朋友水中華


初限勤勞受苦心 自成自立不求人
心慈口快難藏毒 長幼團圓過幾春


子初果如何 作事進退多 師術僧道吉
一世受奔波


生子先兒郎 子息不過雙 娶妻換頭婦
末後發田庄


天祿雖興旺 時值活離宮 前程防小失
作福保亨通


子末將過丑 子孫三個有 好子須一個
老景三春柳


晚景收成好 二子換頭妻 兄弟相形尅
榮華福祿齊


丑正先防父 頭男防老傷 須要防妻損
爺娘亦恐傷 聰明伶俐有 福祿益衣糧
財帛田園廣 榮華末運昌


丑末先尅母 女命三妨父 先男後有女
晚景貴人助


寅初進田庄 兒女喜成雙 財祿中年旺
晚景自安康


寅中命吉昌 聰明性氣剛 一生宜出祖
名姓四方揚 寅正少兄弟 三孫世代長
尅妻須保守 財旺益田庄


寅末命平安 祖業末能看 一生多險厄
舟破上高灘 子媳招宜晚 頭妻未有緣
弟兄無倚靠 假子送歸天


生來初卯時 為人最孤恓 衣祿隨時度
見喜又生悲 廿土自成立 堪憐尅正妻
兄弟不得力 子息定招遲


富貴架高梁 衣祿甚風光 一生家業旺
武藝近君王 子息成行列 妻富定見雙
宮星身命主 兄弟列成斑


初限甚勞碌 憂勤自立家 知音時運至
枯木又生花 命裡多兄弟 田庄又屬佗
子息雖難靠 賢妻甚可誇


衣祿四方來 兄弟六親乖 平地生荊
間非擾悶懷 雙親椿早折 妻子淚盈腮
一生多反覆 疑是命中該


日日走奔波 財源自有無 六親不得力
口舌事常多 辰正妻官厄 兒孫未見知
外子承親母 晚景甚巍峩


魚龍變化身 衣祿自然盈 一朝雷雨作
四海振聲名 辰末頭妻尅 闐房親上親
親兒雖得力 外子更相親


此命出尋常 脩行燒好香 子母多離別
家業始榮昌 巳初子孫早 鴻鴈不成行
田園進復退 財帛日中霜


立身身自穩 舉意意冲天 膽氣如天大
末限福綿綿 巳中子孫望 亦主進田園
尅妻二子立 後代子孫賢


巳末喜文章 成家大吉昌 蟾宮相咫尺
立在貴人鄉 巳末福無量 妻宮恐見傷
立身多快樂 晚景受安康


生來正午初 一動百人扶 安車并坐馬
變化貴人摸 六親不得力 兄弟亦多疎
妻房多財富 富室擁千奴


生來不自由 衣食周未周 巴巴啾唧過
何處逞風流


午末命平常 財子隨分過 若要求進益
一生見奔波


未初無破敗 二子命中招 兄弟相完聚
田宅後滔滔


未中先尅父 又主損頭妻 兄弟須相忍
外子後相依


衣祿隨時至 人情好又休 祖業多破敗
敗了喜反憂


命裡根基旺 家庭福有餘 早發文武籍
錦繡換麻衣


人情好便休 莫信小人流 安心守本分
慈善度春秋


奔花拋祖業 獨立自孤持 外生隨母老
末限定盈餘


金運自光暉 事業錦衣歸 運籌多智慧
財祿豈有虧


衣祿頗隨時 猶如報曉鷄 能啼催早起
自己未能飛


酉末子遲來 清高出家材 妻宮防有尅
宜把福田栽


良善行公道 財產天送來 自成自立命
常近貴人臺


處眾得謙和 皇恩受祿多 威德人欽敬
主張誰敢過


萬般風流事 功名自有成 種種皆遂意
福壽滿山青


亥中無尅破 衣祿多饒益 有權兼有勢
性氣不能測


十二時中亥末遲 衣祿無多但隨時
肯向善心脩齋戒 定生貴子來相持


此法玄機通天地 大月從上數至下
小月從下數至上 先問得病月期數
便知病人患吉凶 玅訣推筭無人會
先天毫定生死 初一日起子細論
馬立人生災有救 馬倒收拾入幽冥
馬斜有災即可治 祿正命重命不傷
祿馬俱倒鬼到門 祿斜有災請醫冥


子午卯酉四字高 為人聰明逞英豪
多有兄弟難倚靠 一雙父母不相交
時初時末無伴侶 時正孤單獨自挑
財重祿榮身貴顯 翼冲雲漢福滔滔
寅申巳亥四字強 為人聰慧近文章
時正兄弟三四個 時初時末也成雙
父母無刑多倚靠 榮華富貴坐高堂
若得父母雙全在 晚景榮華大吉昌
辰戌丑未四字孤 上妨父母六親疎
雖有兄弟難倚靠 祖房常被別人祖
時初管取先亡父 時末尅母在冥途
公門事業為生計 男為僧道女為尼

