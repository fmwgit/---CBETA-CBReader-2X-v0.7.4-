卍新纂大日本續藏經數位版, No. 1470 華嚴經海印道場懺儀


寶珠自性廣大海 七寶山等最殊勝
出興如斯供養雲 諸佛等處我奉獻


若佛菩薩等 不出於世間 無有一眾生
而能得安樂 如來等正覺 及諸賢聖眾
出現於世間 能與眾生樂 若見如來者
為得大善利 聞佛名生信 則是世間塔


若有見正覺 解脫離諸漏 不著一切世
彼非正道眼 若有知如來 體相無所有
修習得明了 此人疾作佛 能見此世界
其心不動搖 於佛身亦然 當成聖智者
若於諸佛法 其心了平等 二念不現前
當踐難思位 若見佛及身 平等而安住
無住無所入 當成難遇者 色受無有數
想行識亦然 若能如是智 當作大牟尼
世及出世見 一切皆超越 而能善知法
當成大光耀 若於一切知 發生迴向心
見心無所生 當獲大名稱 眾生無有心
亦復無有壞 若得如是知 當成無上道
一中解無量 無量中解一 了彼互生起
當成無所畏


十方盡歸命 滅罪增淨信 願生華藏海
極樂淨土中


十方盡歸命 滅罪增淨信 願生華藏海
極樂淨土中


十方盡歸命 滅罪增淨信 願生華藏海
極樂淨土中


十方盡歸命 滅罪增淨信 願生華藏海
極樂淨土中


十方盡歸命 滅罪增淨信 願生華藏海
極樂淨土中


十方盡歸命 滅罪增淨信 願生華藏海
極樂淨土中


百劫積集罪 一念盡盪除 如火焚枯草
滅盡無有餘


我昔所造諸惡業 皆由無始貪嗔痴
從身語意之所生 一切我今皆懺悔


如睡眠中所覺受 及與僧作諸佛事
以此為其所緣境 諸過去事無所見
我今於此現身上 無量怨親已經過
為於彼等所造業 堪可怖畏向前待
是知此身不堅久 我今不解此事故
皆因愚痴及貪嗔 造作無量諸罪業


願共諸眾生 往生華藏海 極樂淨土中


願共諸眾生 往生華藏海 極樂淨土中


願共諸眾生 往生華藏海 極樂淨土中


願共諸眾生 往生華藏海 極樂淨土中


願共諸眾生 往生華藏海 極樂淨土中

