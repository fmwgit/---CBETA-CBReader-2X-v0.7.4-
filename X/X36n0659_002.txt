卍新纂大日本續藏經數位版, No. 659 涅槃經會疏


汝雖生人道 已超第六天 我及一切眾
今故稽首請


人中最勝尊 今當入涅槃 汝應憫我等
唯願速請佛 久住於世間 利益無量眾
演說智所讚 無上甘露法


汝若不請佛 我命將不全 是故應見為
稽首調御師


快哉獲己利 善得於人身 蠲除貪恚等
永離三惡道 快哉獲己利 遇得金寶聚
值遇調御師 不懼墮畜生 佛如優曇華
值遇生信難 遇已修善根 永滅餓鬼苦
亦復能損減 阿脩羅種類 芥子投針鋒
佛出難於是 我已具足檀 度人天生死
佛不染世法 如蓮華處水 善斷有頂種
永度生死流 生世為人難 值佛世亦難


我今所奉食 願得無上報 一切煩惱結
摧破無堅固 我今於此處 不求天人身
設使得之者 心亦不甘樂 如來受我供
歡喜無有量


猶如伊蘭華 出於栴檀香 我身如伊蘭
如來受我供 如出栴檀香 是故我歡喜


我今得現報 最勝上妙處 釋梵諸天等
悉來供養我


一切諸世間 悉生大苦惱 以知佛世尊
今欲入涅槃 高聲唱是言 世間無調御
不應捨眾生 應視如一子


如來在僧中 演說無上法 如須彌寶山
安處于大海 佛智能善斷 我等無明闇
猶如日出時 除雲光普照 如來能善除
一切諸煩惱 猶如虗空中 雲起得清涼


是諸眾生等 戀慕增悲慟 悉皆為生死
苦水之所漂 以是故世尊 應長眾生信
為斷生死苦 久住於世間


一切諸世間 生者皆歸死 壽命雖無量
要必有終盡 夫盛必有衰 合會有別離
壯秊不久停 盛色病所侵 命為死所吞
無有法常住 諸王得自在 勢力無等雙
一切皆遷滅 壽命亦如是


眾苦輪無際 流轉無休息 三界皆無常
諸有悉非樂


有道本性相 一切皆空無 可壞法流轉
常有憂患等


恐怖諸過惡 老病死衰惱 是諸無有邊
易壞怨所侵 煩惱所纏裹 猶如蠶處繭
何有智慧者 而當樂是處


此身苦所集 一切皆不淨 扼縛癰瘡等
根本無義利 上至諸天身 皆亦復如是


諸欲皆無常 故我不貪著 離欲善思惟
而證真實法 究竟斷有者 今日當涅槃


我度有彼岸 出過一切苦 是故於今者
唯受上妙樂


稽首調御師 我等今勸請 違離於人仙
永無有救護 今見佛涅槃 我等沒苦海
悲戀懷憂惱 如犢失其母 貧窮無救護


猶如困病人 無醫隨自心 食所不應食
眾生煩惱病 常為諸見害 遠離法醫王
服食邪毒藥 是故佛世尊 不應見遺捨


如國無君主 人民皆饑饉 我等亦如是
失蔭及法味 今聞佛涅槃 我等心迷亂
如彼大地動 迷失於諸方 大仙入涅槃
佛日墜於地 法水悉枯涸 我等定當死
如來般涅槃 眾生極苦惱


如來入涅槃 如其不還者 我等及眾生
悉無有救護 如來入涅槃 乃至諸畜生
一切皆愁怖 苦惱焦其心 我等於今日
云何不愁惱 如來見放捨 猶如棄涕唾


譬如日初出 光明甚暉炎 既能還自照
亦滅一切闇 如來神通光 能除我苦惱
處在大眾中 譬如須彌山


汝等當開意 不應大愁苦 諸佛法皆爾
是故當默然


樂不放逸行 守心正憶念 遠離諸非法
自慰受歡樂


猶如大海中 盲龜遇浮孔


有為之法 其性無常 生已不住 寂滅為樂


譬如長者子 新喪於父母

