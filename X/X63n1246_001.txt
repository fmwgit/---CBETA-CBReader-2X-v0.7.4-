卍新纂大日本續藏經數位版, No. 1246 入眾日用


從朝寅旦直至暮 一切眾生自回互
若於脚下喪身形 願汝即時生淨土


善哉解脫服 無相福田衣 我今頂戴受
世世常得披


佛生迦毗羅 成道摩竭陀 說法波羅奈
入滅俱絺羅


如來應量器 我今得敷展 願共一切眾
等三輪空寂


一計工多少量彼來處 二忖己德行全缺應供
三防心離過貪等為宗 四正似良藥為療形枯
五為成道業應受此食


汝等鬼神眾 我今施汝供 此食遍十方
一切鬼神共


我此洗鉢水 如天甘露味 施汝諸鬼眾
悉令得飽滿 唵摩休羅細娑訶


飯食訖已色力充 威震十方三世雄
迴因轉果不在念 一切眾生獲神通


聞鐘聲 煩惱輕 智慧長 菩提生
離地獄 出火坑 願成佛 度眾生


若受食時 當願眾生 禪悅為食 法喜充滿

