卍新纂大日本續藏經數位版, No. 832 觀所緣緣論釋記


若言能令毒智人 為令其慧極明了
及為消除於罪惡 稽首敬已觀其義


極微於五識 設緣非所緣 彼相識無故
猶如眼根等


和合於五識 設所緣非緣 彼體實無故
猶如第二月


和集如堅等 設於眼等識 是緣非所緣
許極微相故


瓶甌等覺相 彼執應無別 非形別故別
形別非實故


極微量等故 形別惟在假 析彼至極微
彼覺定捨故


內色如外現 為識所緣緣 許彼相在識
及能生識故


決定相隨故 俱時亦作緣 或前為後緣
引彼功能故


識上色功能 名五根應理 功能與境色
無始互為因

