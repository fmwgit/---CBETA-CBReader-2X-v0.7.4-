卍新纂大日本續藏經數位版, No. 1553 天聖廣燈錄


稽首提婆尊 而出於仁者 仁者無我故
我欲師仁者


我已無我故 汝須見我我 汝若師我故
知我非我我


三界一明燈 迴光而照我 十方悉開朗
如日虗空住 我得遇大聖 願依師解脫
志誠頭面禮 唯垂賜納受


於法實無證 不取亦不離 法非有無相
內外云何起


善哉大聖者 心明如日月 一光照世界
暗魔無不滅


稽首大慈父 和南骨血母 我今欲出家
幸願哀愍故


若人生百歲 不解諸佛機 未若生一日
而得決了之


諸佛大圓鏡 內外無瑕翳 兩人同得見
心眼皆相似


心地本無生 因地從緣起 緣種不相妨
花果亦復爾


有種有心地 因緣能發萌 於緣不相礙
當生生不生


性上本無生 為對求人說 於法既無得
何懷決不決


稽首三昧尊 不求於佛道 不禮亦不慢
心不生顛倒 不坐不懈怠 但食無所好
雖慢而不遲 雖急而不躁 今我遇尊者
和南依師教


言下合無生 同於法界性 若能如是解
通達事理竟


我行四國土 尋光到於此 汝是誰居舍
而感生聖子


泡幻同無礙 如何不了悟 達法在其中
非今亦非古


心隨萬境轉 轉處實能幽 隨流認得性
無喜復無憂

