卍新纂大日本續藏經數位版, No. 1117 沙門日用


珠表菩薩之勝果 於中間滿為斷漏
繩線貫串表觀音 母珠以表無量壽
慎莫驀過越法罪 皆由念珠積功德
硨磲念珠一倍福 木槵念珠兩倍福
以鐵為珠三倍福 熟銅作珠四倍福
水精真珠及諸寶 此等念珠百倍福
千倍功德帝釋子 金剛子珠俱胝福
蓮子念珠千俱胝 菩提子珠無數福
佛部念珠菩提子 金剛部法金剛子
寶部念誦以諸寶 蓮華部珠用蓮子
羯磨部中為念珠 眾珠間雜應貫串
念珠分別有四種 上品最勝及中下
一千八百以為上 一百八珠為最勝
五十四珠以為中 二十七珠為下類
二手持珠當心上 靜慮離念心專注
本尊瑜伽心一境 皆得成就理事法
設安頂髻或掛身 或安頸上或安臂
所說言論成念誦 以此念誦淨三業
由安頂髻淨無間 由帶頸上淨四重
手持臂上除眾罪 能令行人速清淨
若修真言陀羅尼 念諸如來菩薩名
當獲無量勝功德 所求勝願皆成就

