卍新纂大日本續藏經數位版, No. 1242 永嘉禪宗集註


稽首圓滿徧知覺 寂靜平等本真源
相好嚴特非有無 慧明普照微塵剎


稽首湛然真妙覺 甚深十二修多羅
非文非字非言詮 一音隨類皆明了


稽首清淨諸賢聖 十方和合應真僧
執持禁戒無有違 振錫瓶利含識


卵生胎生及溼化 有色無色想非想
非有非無想雜類 六道輪迴不暫停
我今稽首歸三寶 普為眾生發道心
羣生沉淪苦海中 願因諸佛法僧力
慈悲方便拔諸苦 不捨宏誓濟含靈
化力自在度無窮 恒沙眾生成正覺

