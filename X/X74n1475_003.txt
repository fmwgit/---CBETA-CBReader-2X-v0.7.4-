卍新纂大日本續藏經數位版, No. 1475 圓覺經道場修證儀


如來妙色身 世間無與等 無比不思議
是故今敬禮 如來色無量 智慧亦復然
一切法常住 是故我歸依


我佛圓明覺 全為法界身 朗然非去妄
廓爾本來真 赫弈心為主 融通智是因
蓮華臺徧滿 師子座彌綸 光相重重見
聲光處處均 天尨菩薩眾 其數筭微塵


欲見心源淨 須推我相空 形軀何處實
念慮本無蹤 豁爾靈明覺 脩然世界通
真金開伏藏 赫日出雲曚 妄積多生裏
迷銷一念中 試將心比佛 與佛始終同


頓悟雖同佛 多生習氣深 風停波尚湧
理現念猶侵 還揀精麤色 難平讚毀音
因循無法力 降伏豈能禁 欲學脩真行
先須發覺心 斯為二利本 佛果必堪任

運於悲智願 翻却恚貪癡下明五原
盡覺無邊法學法願也 將銷有識疑
勤除八萬惑斷煩惱願 敬事十方師事佛願也
佛果專求證 餘乘更不鬼成佛願
六波羅蜜行 籍此以為基總結菩提心



多劫慳貪習 都由認此身 身今不是我
慳惜為何人 乞者此應施 投來莫慮貧
資財何可寶 福慧始為珍 身命猶須棄
家緣豈更親 唯留空寂舍 千聖萬賢遵
迷被貪瞋使 逢緣殺盜婬 悟來無妄念
爭合更追尋


息業持清戒 長齋護淨心 外塵但自絕
內惑豈能侵 染習微微盡 功夫漸漸深
長辭十惡道 佛德成林


放逸生諸念 如來既自陳 唯緣隨妄念
不肯元身 努力常精進 終須積佛因
火由鑽燧者華嚴 水在鑿源人法華 莫筭三祇劫
但行四正勤 頓門無定位 心淨即名真


智慧波羅蜜 親為菩薩師 全除二種執
徧斷萬般疑 照蘊皆空處 行深般若時
不唯超苦厄 決定證無為 定慧非前後
功能且互推 修時同一念 方免墮狂癡


十方所有世間燈 最初成就菩提者
我今一切皆勸請 轉於無上妙法輪
諸佛若欲示涅槃 我悉至誠而勸請
唯願久住剎塵劫 利樂一切諸眾生


十方一切諸眾生 二乘有學及無學
一切如來諸菩薩 所有功德皆隨喜


所有禮讚供養福 請佛住世轉法輪
隨喜懺悔諸善根 向眾生及佛道


一切如來有長子 彼名號曰普賢尊
我今迴向諸善根 願諸智行悉同彼
願身口意恒清淨 諸行利土亦復然
如是智慧號普賢 願我與彼皆同等
我為徧淨普賢行 文殊師利諸大願
滿彼事業盡無餘 未來際劫恒無倦
文殊師利勇猛智 普賢慧行亦復然
我今迴向諸善根 隨彼一切常脩學
三世諸佛所稱歎 如是最勝諸大願


無上諸世尊 獨覺聲聞眾 尚捨無常身
何況諸凡夫 父母及妻子 兄弟并眷屬
目觀生死隔 云何不愁歎 是故觀諸人
諦聽真實法 共捨無常處 常行不死門
佛教如甘露 除熱得清涼 一心應善聽
能滅諸煩惱


佛欲發揚真了義 入光明藏絕思議
眾生覺地同清淨 一切如來共住持
凡聖身心俱寂靜 十方圓滿悉無為
不二境中方起用 現諸淨土應圓機
百千菩薩並徒屬 三昧都無善惡思
為表經宗畢竟處 先同覺性泯然時
願我普共諸眾生 往生光藏清淨國已下例此


文殊禮佛為初問 願說如來本起因
善逝欲開修證行 先標圓覺性元真
我等多生虗妄執 全將四大以為身
認此空華第二月 故令長作夢中人
佛知覺性為真我 本無身性受沈淪
智者亦空常不動 是名法行最初因


普賢開說前門法 欲為眾生普斷疑
問佛既云覺者幻 不知修證復何為
云何以幻還脩幻 幻盡歸空何所依
佛說幻從真覺起 幻盡覺滿有何虧
遠離幻時能離泯 火生不盡即飛
幻即知空空即覺 不存漸次故除之


已決悟脩疑難竟 修時行相理應宣
普眼應機從座起 請問漸次自他禪
佛說眾生求覺者 應當正念離諸緣
動靜常觀此四大 火風地水有何堅
即知幻化身心滅 非幻元來性寂然
如鏡磨塵明即現 二空觀行此時圓


幻垢身心永滅時 十方清淨似摩尼
說者對除滅影像 遍虗空界顯圓知
覺圓明故心清淨 世間出世總如斯
八萬四千清淨故 等皆不動徧無遺
徧滿互相無壞雜 千光一室豈乖違
不厭不□皆是覺 眾生本佛更何疑


眾生即佛理深微 中下根人尚有疑
剛藏欲令決定信 三重難佛說相違
善逝應機開妙覺 凡聖執妄翳靈知
都緣念起令心動 直為舟行使岸移
翳差華亡非起滅 鑛銷金現在磨冶
身小智猶難證 螢火凡情豈可思


逸多問斷輪迴本 佛言貪愛是根本
由於欲境生違順 從此初開造業門
善惡業成苦樂報 至於禪界受猶存
愛激無明生五性 五性須依二障論
應除憎愛勤求覺 大悲入世化機緣
二利修行諸障盡 便登法藏證真圓


脩證二門前已悟 今徵凡聖證何求
佛欲隨緣分地位 先譚脩證性元無
由依滅幻論差別 幻智盡時無異途
起滅已彰法界淨 此之順覺是凡夫
覺前淨礙當賢位 常覺不住證真如
障礙即覺名為佛 又聞寂念等圓珠


上品用心前已說 中根方便次應論
進脩圓覺開三觀 趣入都城有四門
取靜澄神覺識動 慧生塵滅鏡無昏
觀緣起幻而除幻 內發悲心妙行圓
不取二門超靜幻 靈心絕時了然存
互脩三法名隨覺 圓證三般等世尊


三種觀門希有法 單雙前後幾般脩
佛即開為二十五 初三單入後圓收
中開交絡三皆七 每七皆將一作頭
三七既成二十一 自然二十五輪周
脩此輪時時梵行 三七懺悔志心求
標記輪名隨手結 依結開者莫自由


清淨覺心何染污 令他迷悶鎮乖違
本起無時為主宰 息心動念總成疑
眾生證者名為我 去我名人人亦非
我人不及□生相 如命潛流依業思
遊戲諸根亻藏識 故使勤脩無出期


末世邪興賢聖隱 依何法行稟何人
除病發心皆願說 令他得免入邪津
當求正見心無住 不著二乘及世塵
盡命應當勤供養 近無憍慢遠無瞋
造作任情或止息 至於斷滅總非真
離此四般度一切 皆令入覺免沉淪


一切欲脩圓覺者 隨時悲智已宣揚
若無化利因緣事 即立已期建道場
安置淨居幡像等 目覩心想入真常
初三七日求哀懺 過此收心心境忘
過夏安居開別法 身局心通盡十方
別徧互脩三種觀 觀成即等法中王


流通分裏一名字 五般德用實希有
萬億恒河諸佛說 三世如來自護持
十二部經清淨眼 十方菩薩所依師
唯顯如來迷境界 唯佛如來能盡知
末世修行歸佛地 頓機開悟入無為
亦攝漸脩一切品 蚊蝱飲海悉容之


功能不減白牛車 世上空知有法華
宣說此經准半偈 已過羅漢百恒沙
施寶三千福有限 聞經一句德無涯
若人信此心無惑 已事多尊種善牙


佛於末世苦憂深 長恐初機力不任
勅眾汝當勤守護 莫令魔外惱身心


會中八萬執金剛 兼諸二十八天王
大梵釋提護國眾 吉恭十萬悉難當
皆從座起陳心願 末世常能護道場
當使行人無退屈 不令脩者乏資糧
我等領徒晨夕衛 所居旬內離災殃
佛說經終大眾喜 信受奉行遵覺皇


一切眾生類 死法常現前 設以諸方便
不能遮此法 久受無量樂 必定還退沒
是故諸人天 不應縱貪欲 欲洄澓所轉
中後常苦惱 云何愚癡人 於欲生愛樂
如妙色毒華 如觸猛火 欲樂亦如是
後受大苦惱 如火益眾薪 其不可滅
自他俱能燒 欲樂亦如是

萬法皆虗偽 因依緣會生 緣生水裏月
想變夢中形上智境 妄識都無體〔實〕心空
真心本自靈性顯 迷之名不覺
不覺號無明反覺 覺後欲諸念 還知覺未成成即圓也。意明但絕念即覺。方名圓覺。即下二句是也
念念圓覺者
一念不當情順釋圓覺二字也。論云。所言覺者。謂心體離念。即是前句云真心本自靈是也
願我普共諸眾生 往生光藏清淨國


悲智曾無間 塵沙佛不殊 證同斯體覺化身所依之射
愍彼異生愚見依之意
欲應三千界 須分百億軀 咸從光耀土
赴感見閻浮 同號牟尼佛 皆稱大丈夫
隨機開教法 頓漸又殊途


欲示真知見唯為此一大事因緣故。出見於世 先觀六道迷三於七日中。思惟如是事
失頭呼即覺明易悟之機也。此喻出佛頂經
捨父勸唯稽明難悟之機也。喻在法華經中 故說三乘異誘捨又者
兼譚一理齊開示失頭者
上根直顯發一理 下士漸提三乘 執妄須除糞明設漸教之意
登真豈假梯明說頓教之意
今從佛頓指此經 東處本無西喻凡即佛



漸教宗途異 知之即已休非此所宗
頓門中本末 從此說元由 自達心靈覺
如今便廓周 菩提心且發 菩薩行當修
八萬四千法 三乘一道收 若能依此教
佛果豈難求

欲證菩提等 終須忍辱成 剎那瞋暫起
百萬障旋生文在華嚴 說食何曾飽此顯言語是虗不應瞋也
稱官豈便榮稱百姓為〔右〕人。既不得榮。罵郎君為奴婢。如何便辱
從來迷實理 唯為執虗名此二句釋上二句
谷裏高低響喻也 唯中讚毀聲法也
若能如是解 被辱豈能爭



神通兼智慧 顯發在修禪 掉舉招煩惱
昏沈引睡眠 若非心一境 爭得寂諸緣
風裏燈難照 波中月豈圓 等持纔一念
治命滿三千文在妙勝經 但能專定慧
萬行自念全

