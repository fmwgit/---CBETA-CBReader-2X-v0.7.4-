卍新纂大日本續藏經數位版, No. 950 金園集


眾生無邊誓願度 煩惱無數誓願斷
法門無盡誓願學 佛道無上誓願成


見聞獲安隱 莫不信向心 是故我歸依
願普如世尊 甚深淨戒聚 功德難思議
受者獲安隱 福慧日夜生 諸佛常護念
萬行漸滿盈 六度四等意 普度諸群盲
手足初莫犯 節言慎所行 常樂在定意
是真優婆塞 質直離諂曲 常與賢聖俱
愛眾猶養己 是名真菩薩


我今稱念阿彌陀 真實功德佛名號
惟願慈悲垂攝受 證知懺悔及所願
我昔所造諸惡業 皆由無始貪嗔痴
從身口意之所生 一切我今皆懺悔
願我臨欲命終時 盡除一切諸障礙
面見彼佛阿彌陀 即得往生安樂剎
彼佛眾會咸清淨 我時於勝蓮華生
親見如來無量光 現前授我菩提記
蒙彼如來授記已 化身無數百俱胝
知力廣大徧十方 普利一切眾生界

