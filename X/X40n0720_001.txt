卍新纂大日本續藏經數位版, No. 720 毗尼關要


欲除四棄法 及滅僧殘法 障三十捨墮
眾集聽我說


毗婆尸式棄 毗舍拘留孫 拘那含牟尼
迦葉釋迦文


諸世尊大德 為我說是事 我今欲善說
諸賢咸共聽


譬如人毀足 不堪有所涉 毀戒亦如是
不得生天人 欲得生天上 若生人中者
常當護戒足 勿令有毀損


如御入險道 失轄折軸憂 毀戒亦如是
死時懷恐懼


如人自照鏡 好醜生欣慼 說戒亦如是
全毀生憂喜


如兩陣共戰 勇怯有進退 說戒亦如是
淨穢生安畏


世間王為最 眾流海為最 眾星月為最
眾聖佛為最 一切眾律中 戒經為上最


稽首禮諸佛 及法比丘僧


今演毗尼法 令正法久住


欲護聖法財 眾集聽我說


如來立禁戒 半月半月說

