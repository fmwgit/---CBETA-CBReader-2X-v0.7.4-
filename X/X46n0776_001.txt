卍新纂大日本續藏經數位版, No. 776 大宗地玄文本論略註


頂禮一切無餘明 非一非一諸則地
不數不思無量一 并諸種種趣生類
本無量數斷命品 與等塵塵無有法
兼不可說無所有 通俱非是等諸法


以有十種大因緣 造作歸依德處海
所謂禮恩及加力 廣大殊勝與無我
決定大海并贊化 兼通現示自本身
如是十種大因緣 圓滿大士乃能具
凡非境聖亦非量 隨分菩薩亦不能


一種金剛地 總有五種位 謂漸次究竟
及圓滿等非 并及等是位 如是五種位
諸脩多羅中 具足無餘說


所依止本數 總有五十一 謂虗假光明
四十種名字 不動真金剛 十種本名字
及大極地故 是名所依數


五十一位中 如次無超轉 一中具一切
名為漸轉位


五十一位中 隨其先得入 攝一切一切
名無餘究竟


迴向則信心 信心則佛地 佛地則十地
究竟有何次


五十一種位 無前後一時 俱轉俱行故
名周徧圓滿


諸無量無邊 一切種種位 皆悉非建立
名俱非位地


一切種種法 無非金剛身 以一身義故
名為俱是門


漸是盡滿非 一時及前後 與俱并俱非
一異時處轉


山王道路中 總有十五位 體五種位中
各有三用故


明了及遠數 相續并三合 徧動徧不動
字等兼廣大 徧到不徧到 融立與俱離
是名十五名 如次應觀察


摩訶山王中 總有千二百 七十五種位
謂五十一種 大根本位中 皆一一各各
漸轉等五位 具足安立故

