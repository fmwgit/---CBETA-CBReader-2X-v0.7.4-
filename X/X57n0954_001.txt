卍新纂大日本續藏經數位版, No. 954 三千有門頌略解


次第而生次第斷 豈知十界本來一
三千本一亦如是 皆非世數可分別


不思議假非偏假 此假本具一切法


真空不空非但空


圓中圓滿非但中


是故四門之初門 即是不可思議假


初門即三三即一 非一非三又非四


一二三四指一月 四點似別惟一空


門門一一為法界 攝一切法皆無餘


不以妙假有門觀 誰知法界具足法


聞思修證無不妙 心能觀此體具故


若止觀心不觀具 則於一觀分二家


一家觀門異諸說 諸說雖異觀自一


彼迷一心具諸法 墮在通別次第中


妙境元無空假中 而亦不離空假中


空即是心假是色 非色非心名曰中


色心絕處中體現 於一一法體皆具


凡夫心具即佛具 取著不圓則不具


惟一具字顯今宗 入此宗者甚希有

