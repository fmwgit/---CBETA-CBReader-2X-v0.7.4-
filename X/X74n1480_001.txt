卍新纂大日本續藏經數位版, No. 1480 千手千眼大悲心咒行法


是諸眾等 各各胡跪 嚴持香華
如法供養


願此香華雲 徧滿十方界 一一諸佛土
無量香莊嚴 具足菩薩道 成就如來香


我此香華徧十方 以為微妙光明臺
諸天音樂天寶香 諸天肴膳天寶衣
不可思議妙法塵 一一塵出一切塵
一一塵出一切法 旋轉無礙互莊嚴
遍至十方三寶前 十方法界三寶前
悉有我身修供養 一一皆悉遍法界
彼彼無雜無障礙 盡未來際作佛事
普熏法界諸眾生 蒙熏皆發菩提心
同入無生證佛智


能禮所禮性空寂 感應道交難思議
我此道場如帝珠 釋迦如來影現中
我身影現釋迦前 頭面接足歸命禮


真空法性如虗空 常住法寶難思議
我身影現法寶前 一心如法歸命禮


能禮所禮性空寂 感應道交難思議
我此道場如帝珠 大悲菩薩影現中
我身影現大悲前 為求滅障接足禮


我若向刀山 刀山自摧折
我若向火湯 火湯自枯竭
我若向地獄 地獄自消滅
我若向餓鬼 餓鬼自飽滿
我若向修羅 惡心自調伏
我若向畜生 自得大智慧

