卍新纂大日本續藏經數位版, No. 1113 律苑事規


瑤光貫月赤光高 仙侶排空奏玉簫
梵壽如來添祿筭 九天王母進幡桃


聖誕今朝瑞氣多 歡呼萬歲滿山河
大恩大德充天地 鳶自翔雲魚躍波


一月在天影涵眾水 一佛出世各坐一花
白毫舒而三界明 甘露洒而四生潤


我今灌沐諸如來 淨智莊嚴功德聚
五濁眾生令離垢 同證如來淨法身


法正為初二法時 三聰四覆五光隨
六雲洪七八智首 九祖南山皆聖師


淨法界身本無出沒 大悲願力示有去來

