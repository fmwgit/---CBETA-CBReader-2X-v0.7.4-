卍新纂大日本續藏經數位版, No. 325 楞伽經纂


豁達已除諸識浪 遂於三種現身財
安然初覺元非性 如幻徐知法障開
功德海中騰雨露 莊嚴門裏結樓臺
須知無作而俱作 一切皆從自得來


五般無間最為精 正眼觀來是業生
爭似無心三解脫 不須防檢自圓成


善知二無我 二障煩惱斷 永離二種死
是名佛知覺


皆言人法兼無我 子細尋思了得麼
只這二邊無取捨 如來知覺沒殽訛


迦葉拘留孫 拘那含是我 以此四種等
我為佛子說


眾生諸佛亦均齊 大覺皆言我昔為
若論四般無異等 即同於彼更何疑


緣自得法住 故我作是說 彼佛及與我
悉無有差別


圓明妙體絕思惟 若墮三乘豈易知
自得樂中離所說 真常法界弗曾移
眾生有病根根別 我佛施方種種醫
若信古今無異體 不談一字更何疑


休說有無皆已離 因緣生滅又沉淪
若能悟了惟心境 一似醒來看醉人


光明自覺證宗風 方便隨機說亦通
此是如來真淨境 有無覺想悉皆空


圓明法界絕虗凝 萬種皆因外假成
若覺惟心無別物 不袪妄想自無生


若到如來自覺境 逈然無古亦無今
真常玄旨猶無見 妄想情塵何處尋


緣他言義立宗風 異此同歸妄想中
情識茫茫無實見 不知何處覔真空


開標智識示群生 只為凡愚眼未明
三智立名皆是妄 二乘非性亦非精
如來地上超心量 佛子須知絕想情
自得界中無出入 還如月湛水中形


法身常住不遷移 轉變皆因性相迷
萬法縱橫如幻夢 覺來無物可思惟


真空無相沒鬖髿 相續還能綴得麼
堪笑凡愚依妄想 如蠶纏了復纏他


如實真空佛所安 還如用印一般般
須知無住方為住 要識如來住也難


萬法如空自不生 有無實理復何曾
若於此說留宗旨 飲藥誰知病轉增


如所攀緣隨建立 勿開智眼見紛紜
但知一切惟心現 萬里秋空絕點雲


為對眾生有說言 誰知說裏絕蹄筌
宗通更了諸心識 逈若虗空不立玄


外道不明心量說 妄將幻識詰真宗
誰知眼裏元無病 自起空花亂太空


凡愚不能了 經經說妄想 終不出於名
若離於言語 亦無有所說


純真法界自圓成 外道如何墮想情
展轉只因生滅相 漂沉還落斷常坑
自心覺了非他物 四句袪除更不萌
清淨境中無所得 涅槃惟有一虗名


種種意生身 自在華莊嚴


是謂五無間 不入無擇獄


誰集因緣有


觀世悉空寂 有無二俱離


云何起妄想 非性為解脫


從愛生諸陰 有皆如夢幻


一切緣所作 所作非自有


事不自生事 有二事過故


種種意生身 我說為心量


以彼建立故


不實如彼見 亦非無所有


逮得自在力 是則名為慧


縛境界為心


覺想生為智 無所有及勝 慧則從是生


遠離思惟想


二乘不相應


超度諸心量 如來智清淨


然世間緣起 如乾闥婆城


愚夫妄想縛 相續不觀察


無自性無說 無事無相續


彼愚夫妄想 如死屍惡覺


一切法不生 非彼外道宗


至竟無所生 性緣所成就


施設於三有 無有事自性


施設事自性 思惟起妄想


若能壞彼者 心則平等見


而實有爾炎 是亦說邪智


說者授童蒙 宗為修行者


不觀察二心


去者事不現


此世他世等 斯皆世論通


不識心及緣 則起二妄想


事現而無現


如彼愚妄想


三有惟妄想 外義悉無有


妄想種種現

