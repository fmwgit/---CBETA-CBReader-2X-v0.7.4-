卍新纂大日本續藏經數位版, No. 1553 天聖廣燈錄


我今二十七 訪道曾尋覓 今朝喜得逢
要且不相識


臘月三十日 言中須辨的 更覓道中人
新春向暖日


報儞諸方道 三玄句下分 若言親的旨
臘月太陽春 一喝分賓主 照用一時行
要會箇中意 日午打三更


第一句 點刻分明早莾鹵
更擬進前問如何 西天移來安此土


第二句 妙田臨機無差互
開口動舌沒交涉 棒下分明須薦取


第三句 問答分明有言句
諸方盡有好商量 三歲童子皆苦


馬師足下出雄兒 大展綱宗吐舌時
臨濟解彰黃檗喝 三聖瞎驢少人知
興化妙對同光帝 寶壽萬壽用及時
西禪南院剃刀話 風穴寶塔至今持
汾陽師子當門距 廣教落字須錐門
石門後輩都說了 誰人敢和目前機


慈雲今日顯宗風 不說無心道路通
眩上眉毛佛已過 者回與儞話西東


不會文章不會禪 無知愚訥且安然
饒君妙困道無礙 亡落汾陽第二綣


北斗挂須彌 杖頭挑日月 材泉好商賣
夏末秋風切


棒喝齊施早已賖 古今皆讚絕周遮
二途不涉憑何說 南海波斯進象牙


不是干將鑄 那關四氣吹 匣內青虵吼
逢妖任便揮 若得全提者 當機豈失時
毗盧驚得走 大眾盡攢眉


一擊響玲瓏 喧轟宇宙中 知音纔側耳
項羽過江東


離四句 絕百非

