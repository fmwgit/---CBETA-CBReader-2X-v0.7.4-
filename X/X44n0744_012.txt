卍新纂大日本續藏經數位版, No. 744 四分律名義標釋


入寂者歡喜 見法得安樂 世無瞋最樂
不害於眾生 世間無欲樂 出離於愛樂
若調伏我慢 是為第一樂


受誰教剃髮 自號比丘尼 不欲樂外道
汝為甚愚癡


此外諸異道 悉為邪見縛 種種諸見縛
終竟墮魔網 釋種大世尊 無比之丈夫
一切種中勝 降魔坐道場 悉過一切上
諸事皆解脫 能調盡有邊 彼佛教於我
是我之世尊 我樂彼教法 我今知彼已
盡除諸結漏 斷除一切愛 滅諸無明闇
逮得於滅盡 安住無漏法 以是故當知
波旬墮負處


仙聖之所得 斯處難階及 非汝鄙穢智
獲得如是處


女相無所作 唯意修禪定 觀見於上法
若有男女相 可說於女人 於法無所能
若無男女相 云何生分別 斷除一切愛
滅諸無明闇 逮證於盡滅 住於無漏法
以是故當知 波旬墮負處


覺受生為樂 生服受五欲 為誰教授汝
令厭離於生


生者必有死 生得受諸苦 鞭打諸惱苦
一切緣生有 當斷一切苦 超越一切生
慧眼觀聖諦 牟尼所說法 苦苦及苦業
滅盡離諸苦 修習八正道 安隱趣涅槃
大師平等法 我欣樂彼法 我知彼法故
不復樂受生 一切離愛喜 捨一切闇冥
寂滅以作證 安住諸漏盡 覺知汝惡魔
自當消滅去


忉利及摩 兜率與化樂 他化自在天
是處極快樂 汝應願樂彼 受於勝妙事


忉利及摩 兜率與化樂 他化自在天
諸處雖受樂 不離於我見 必為魔所縛
世間皆動搖 彼亦歸遷謝 無有諸凡夫
離縛之境界 世間皆熾然 世間皆煙出
離於動搖者 我樂如此處 斷除一切愛
滅諸無明闇 逮得於滅盡 安住無漏法
以是故當知 波旬墮負處


眾生云何生 誰為其作者 眾生何處起
去復至何處


汝謂有眾生 此則惡魔現 唯有空陰聚
無是眾生者 如和合眾材 世名之為車
諸陰因緣合 假名為眾生 其生則生苦
住亦即生苦 無餘法生苦 苦生苦自滅
於一切憂苦 離一切闇冥 已證於寂滅
安住諸漏盡 已知汝惡魔 則自消滅去

