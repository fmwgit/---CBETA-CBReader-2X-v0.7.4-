卍新纂大日本續藏經數位版, No. 253 圓覺經夾頌集解講義


普眼汝當知 一切諸眾生 身心皆如幻
身相屬四大 心性歸六塵 四大體各離
誰為和合者 如是漸修行 一切悉清淨
不動徧法界 無作止任滅 亦無能證者
一切佛世界 猶如虗空華 三世悉平等
畢竟無來去 初發心菩薩 及末世眾生
欲求入佛道 應如是修習


普眼圓融因果相 身心影像休隨妄
先了二空清淨門 次修三觀圓頓行
能所兼妄凡聖情 愛憎寧復論差當
曾知本有摩尼珠 五色青黃焉可狀

