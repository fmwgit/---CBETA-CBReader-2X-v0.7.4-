卍新纂大日本續藏經數位版, No. 1475 圓覺經道場修證儀


三陳頓悟理應修 幻盡覺滿入真流普賢章
四盡甚深疑惑念 新成舊佛有因由金剛藏章
五斷輪迴根本愛 愛憎盡處死生休彌勒章
六破無明幽隱障 賴耶潛伏六根遊業淨章


七說少文多義門 眾經開即此經論通一鄣
八顯始終依淨覺 巧將一法被三根通一鄣
九示深禪徹本性 真如三昧最為尊威德章
十辨明歸令承事 善知識者是天恩普覺章


修證階差不離心 佛傳此法到如今
萬行要門唯定慧 漸修頓悟淺麤深
先悟後修雲散月 先修後悟鑛消金
頓漸隨機皆得道 離斯說道不堪任


經是西天覺救飜 罽賓三藏大沙門
開元目錄初編載 譯經圖記亦明言
長壽二年白馬寺 則天皇后緣中原
只為經來年月近 先賢古德未深論


經開三分是常規 序分流通佛化儀
全此初文名序分 六般成就眾應知
為此具□淨土說 其中數節極難思
證信文中便發起 貫於六種總希奇


淨土說經文顯著 真身法主理照然
豈類諸餘不了教 化身穢土應初緣
藏裏深經十五本 亦皆淨土所流傳
今有疑云無說處 是將竹管欲窺天


同體因緣稱法身 菩提薩埵百千人十萬
十二列名為上首 與諸眷屬等彌綸
皆入甚深三昧海 皆融影像十方身
各問一門微妙義如下所列 為諸末世結圓因


妙德初微本起因 普賢次問漸修真
普眼圓融因果相 金剛質難聖凡身
逸多推究輪回本 淨慧倫排證悟人
威德已開三種觀 辨音又問幾般輪
淨業斷除人我體 普覺離病託師親
圓覺道場圓頓悟 善首流通妙法輪


外事裝彩咸歸壞 內身衰變亦同然
唯有勝法不滅亡 諸有智人善應察
勝法即是身中性 迷性茫茫受死生
修行欲絕死生根 佛令先且除貪恚


恚誑諸眾生 過於信千萬 愚者不能捨
為貪恚所纏 眾生恚所誑 由依止於恚
眾生受重擔 如飲熱醎水 飲已尋復渴
須臾無暫息 愚人不善思 塵勞自焦苦


正覺功德大智山 普達境界到彼岸
等於三世諸如來 是故我今恭敬禮
已昇境界無相岸 而現妙相莊嚴身
放於離垢千光明 彼魔軍眾咸令盡
十方所有諸世界 悉能振動無有餘
未曾恐怖一眾生 善逝威神力如是
虗空法界性平等 已能如是而安住
一切含生無數劫 成就最上大菩薩
於諸境界智無礙 與一切佛同其性


無明都作塵勞本 執妄迷真只是伊
十二因緣為上首 百千煩惱總能持
無始已來種種倒 一方易處四方移
妄認四虵為我相 仍將六識作真知
不知六識全虗妄 離却根塵無所依
譬彼空華第二月 無中執有實狂癡
二月展轉□倒見 及反示展轉相依


推逐空華因患翳 推翳良由有眼睛
眼若本無無所翳 昭中無因翳何生
即知根境因迷執 迷執唯依本覺明
本覺若無如木石 木石何曾有妄情


二月依於第一月 又因捏目見雙形
離於本月兼人眼 審思二月體何成
真月既為妄月本 妄心還說本心生
覺者若能如是悟 自知萬像是空名


萬象空中執萬形 由斯所以號無明
無明昏闇痴狂故 貪瞋癡慢自然生
生即自然常造業 業招影響應形聲
無始至今不肯歇 井輪蠶繭亦難名


貪愛無明發潤業 無明已懺未除貪
衣中香氣猶難出 欲境凡情豈免體
情體弊色心虗悅 犳咬枯骸血自甘
生死無窮緣此愛 牽纏不脫類地蠶
白黑二牛常互縛 根塵兩法鎮相參
若不懺除貪愛罪 縱修萬行亦無堪
我今誓志常判割 藏識之中莫不含
五根六塵如幻影 身心清淨似澄潭


無邊煩惱雖皆惡 惱害偏多最是瞋
一念能生八萬障 一言能殺百千人
暴風卒雨渾難進 努氣膖腮不易親
刀遂語生如斬竹 火從心發欲燒身
谷響已知讚毀等 空華又覺順違均
從今懺却瞋心罪 修習慈悲作佛因


三毒已除前二毒 還須相次懺愚痴
愚痴不必如禽獸 情現良由帶是非
互執有空頻鬪諍 僻論因果妄情疑
棄背正緣輕正法 尊來邪教事邪師
速訪其宗相稟學 勤尋善友早歸依
滅劫多生邪見種 入佛知見正思惟

大悲智願不虧危 貪愛瞋痴無起作准華嚴宗受菩提心戒文。以大悲大智大願三心。為菩提心體也
貪念全成大願樂 樂修一切諸善因起信論云。樂修一切諸善行。華嚴疏。配為菩提心中大願心也。文與願樂義不異也
瞋心變作大慈悲 悲愍有情相度脫
癡毒翻為大智慧 了達無邊妙法門
此三念念在心時 即是菩提心顯發
但得發斯三種念 自然引起六波羅
六波羅蜜藉三心 六道因緣在三毒
三毒已息三心具 六道因亡六度圓
從今乃至證菩提 世生世生無間斷
且願此生無障難 免令來世乏資糧
臨終了了不昏迷 自在隨心寄生處



凡聖本同常住性 凡夫執相遂無常
六道三途逼迫身 世生世生老病死
此老病死皆共嫌 形儀醜惡極可厭
少年客貌暫時間 不久咸悉見枯羸
假使壽命滿百年 終歸不免無常逼
老病死苦常隨遂 恒與眾生作無利
應當親近善知識 念念勒修常住因
捨無常色獲常色 受想行識亦如是

欲識此經圓頓處 先聽教起本因緣
佛有希奇十種意 故開秘密普流傳
初示波羅諸行本六波羅蜜行之根本也。下句即是
皆依反照覺心圓文在文殊章
次說轉依亦泯絕諸教說。轉煩惱生死為菩提涅槃二無上果。此宗即俱泯絕。文在金剛藏章中
方名究竟果無邊泯對待轉依之相。方顯究竟覺本之體。是稱性之果。通凡徹聖。無邊無量也。文在彌勒章末


教起因緣說已竟 藏乘部分配如何
二藏一聲聞藏二菩薩藏之中菩薩攝若此經攝彼二者。即但攝二〔文。藏〕云。亦攝漸修一切群品譬如大海不謙小流
若論三藏一修多羅藏經也。二毗奈耶藏律也。三阿毗達摩藏論也屬修多是經非律論也
三有四般一聲聞乘。二緣覺乘。三菩薩乘。亦名大乘。四一乘。亦名上乘。本義在光宅法師法華疏。又華嚴賢首大師。引三十本經論辨大乘一乘有十二義別當最上
但依三疑〔餘〕一乘餘前三是摩訶此云大也。若但立三乘。即一乘含在大乘中故
十二分中一契經。二應頌。三授記。四諷誦。五因緣。六自說。七本事。八本生。九方廣。十未曾有。十一譬喻。十二論義唯二分
契經方廣更無過餘十分不攝此經。若將此經。攝彼者。即攝九分。唯闕諷誦自說本生等三也


一切經雖皆佛說 其中有實有權宜
古今判教多開合有判。一切經但為一味。又開為二種。有三有四。乃至五種。五有兩處。賢首為備。疏中一一對諸家辨明也
賢首大師方可依
從淺至深都有五 小乘偏淺暫隨機第一也。說諸法數一向差別。以揀邪正。辨凡聖。分忻〔狀〕明因果。但說〔人〕不說法空。即四阿含等也
大乘二始始初也。對大乘初心人。且但說一切法空。如諸部般若也。或但說一切法唯〔說〕八識所變。廣說法相。少說法性。云一分人永不成佛。如解深密等三終極但成就久習前教〔又〕人也。顯二乘闡提皆有佛性。悉當成佛。廣說法性。少說法相。法相中。若心若境。但是法性隨緣所成。無別自性。如法華涅槃等
一乘四頓別對上根。直顯真性。總不在相。一切所有唯是妄見。呵教勸離。毀相泯心。生心即妄。不生即佛。不生即佛。如此經等五圓施施設開張也。所說唯是無盡法界性海圓融緣起無礙。悟修同時。一位即一切位。一切位即一位。十信滿心。即攝五位成等正覺。唯華嚴經也
總將三藏無過此 又就前三分五時一有教即上小乘。二空教。三不空不有教。總當上始教。四同歸教。法華中乃萬善趣菩提也。五常住教。涅槃中乃決定說。一切眾生皆有常住佛性。皆當作佛也。總當上終教也
五時都不開圓覺五時但前三
圓覺前三不可窺於前三時教中。不可窺於圓覺
真是頓門當第四由此前三中。五時不可攝
分通第五義融之文云。覺性徧滿圓際故。當知六根徧滿法界等
義門果滿華嚴備 招體投機却在斯
疏裏門門相對辨 鈔中一一甚精微
顯出此經真了義 宗旨照然有所歸


萬法皆依心地主 生成綸緒次須通
根苗麤細真中妄 本末都成十一重
依如求藏第一重無明起 便生三細類賴耶中三四五也
轉作六麤為業苦六本十一
此經飜覆總研窮


欲說此經所被機總標 光明五類不相宜一執着文字。二繫滯行位。三觸語賓無。四自恃天真。輕厭修習。五固守先聞。擔麻棄金
守文一滯位二賓空語三
體真四執舊五總乖違總結
但非此類皆真器非此五也。故飜成五種真器聞即悟也。一不執文字。二不滯行位。三不着空無。四知性隨緣。五知義無量也。上皆揀器。此三句並收
有佛性者悉無遺 漸漸熏成圓頓種
食金剛喻理應知文在華嚴經出現品也


教體須知具幾緣總標 聲音說法聲也。名句文是聲上屈曲之詞
名〔證〕自性也句詮差別。文為名句。〔□〕法之所依止也總能詮一也。有人唯以聲為教體。有唯以名句文為教體。有俱取。俱取為正
攝境歸心緣慮心也唯是識二也。聲等不離識故
識無自性託真源三也。識是真如隨緣所見也
性相融通無所礙四也。總收前三。互收融攝。性是第三。相是第一。識是二門。此等理事交徹。同一心故。本唯於一法界心中。有真如生滅二門。名性相故
不離文字以心傳達磨以心傳心。不立文字。今則文字性本自離。不假離之。〔元〕一性。便是以心傳心也
但解空中風畫喻風喻聲音。畫喻名句。空喻真性。空中風畫。無迹可尋。性中聲音名句文。有何可取可離。此義在華嚴經十地品中
自知文能詮義所詮悉無邊同一性故。故華嚴云。一即是多多即一。文於隨義義說文。又說一字經。無量無有窮盡也


七明宗趣分通別 通論佛教屬因緣一切諸法以因緣故。故生滅成小乘教。以因緣故即空。成破相教。以因緣故〔皆〕假。成法相教。以因緣故即中。成法性教
別顯此經宗趣者
境空唯識故心寂唯性故覺初圓心境泯時。覺即圓也
普凡平等如序分中說心崇尚上皆宗也。崇尚平等理故。此下是趣
等佛忘情觀行專情忘即等佛。心等佛為真。觀行皆等。一重宗趣了。此下是第二重宗趣云
觀行成時何所得已上趣為此宗
業消惑用用無邊趣也



懸談已竟次經題 解者能超累劫迷
十一字中雙法義五字所詮。六字能詮。各有法義。故云雙也
五當魚兔上五字。所詮法也六筌蹄下六字。能詮教也
大是體空方廣用 此三凡聖本來齊
圓無間缺全靈覺 是為究竟大菩提

修多羅者通教諸 於中了義是全經
互說有空名不了 雙談性相得斯名斯名者了義也
五字對餘餘一藏經也稱最勝是諸經中之了義也
一言經字是此句名聲
更有三名并五號 流通分裏自分明


如是□指圓妙理 阿難自道我親聞
說聽一時同一會 婆伽法報本無分
光明藏是如來藏此是內熏。亦名因熏。真正教法是外熏。亦名緣熏。內外因緣備具。即成佛道。三界眾生。闕外緣熏故。輪迴六道
內熏久已積緣熏聞熏熏如來藏。破和合識。故成佛也
諸佛神通光相等 皆從此出數如雲
如來為欲談真妙 入斯三昧絕諸緣緣是動用
三昧此方云正受不受正受也。如明鏡虗極時見萬像
虗含萬像寂魔軍含萬像而無念無為。有念皆屬魔境。佛〔難〕已離。現同其迹。故入正受



世尊定裏合如如心真如本覺。凡聖一味。清淨性體
此處塵沙佛所居聖同 亦是眾生真覺地凡同
身心寂滅等空虗 圓滿十方平等際
具於不二絕諸餘 不二境中方起用
現諸淨土法筵初從體起用。現淨土法會。是圓覺法筵之初


佛地論中釋此格 數番問答甚精微
愽學利根方可解 凡常淺識豈能知
淨土所談為決了稱智語境之說十五本經
閻浮所說是權宜諸淺機說餘一切經
華嚴淨穢融通境識智融通。淨穢無礙。說華嚴經
別是圓宗不可思華嚴是別教一乘

根本無明名不覺 塵沙煩惱最初因
迷真生自圓明性 執妄認他質礙身
一味冥蒙常附體 二乘智慧亦難分
隱覆三賢十聖理 滋生八萬四塵□
除兆善友開靈性 除此無能辨我人
今日發心依理懺 不教迷惑翳吾真
理懺元將事懺殊 窮斯行相本空虗
身心聚裏何曾有 內外中間覓總無
覺來夢處寧尋夢 雪得奴身豈有奴
今悟無明元是覺 覺迷迷滅二非俱
已能了了常明覺 誰肯昏昏更守愚
從此應難相惑亂 所為所作總由吾此無明及下三毒。是諸業之根。行相微細。須歸心〔微〕照凡聖之體。方可懺滅故。此乃後段。皆歸命毗盧發願。亦是飜類此惑。故同〔至發願〕
願我常安始覺智
觀照其於本覺心 翻破無明根本迷
慧日明明無闇相 觀身非我為真我
觀心無念是真心 始從今日至菩提
不增不減同真際 惑業根源既已悟
有漏心成無漏心 無漏心心以自熏
所修盡入菩提道


於是文殊從座起 威儀頂禮大悲尊
願為會中及末世但以前之標結
說於諸佛本因門根本最初之因
因若不真果亦妄 修行先要得根源第一重問〔目〕
及說菩提心發願偈云并於此中能發菩提心
妄情經云諸病永離經云遠離覺常存經云求大乘者


佛告文殊汝善哉 能於末世布慈哀
本起因源祕密藏合二問也 無遮下云無遮大慈為汝此時開上皆讚問許說
總持眾妙名圓覺指體也。下三句顯用
覺心即是聖人胎但一念覺悟此圓妙心。即藏識中。已熏成聖種。緣未彰現於外故。如始胎也
流出塵流無漏法 因波羅蜜如文果如來菩提涅槃如來也


說有誦持十二部 或能宣說及思惟
大集經云非法行 法行先論本起時
一切如來本起行 皆依反照此靈知與大集經大同小異
方斷無明成佛道
能於三界作人師佛也


無明雖是妄根抹 即此無明體自無
從無忽有雖無體 能生三細六般麤
麤細技苗迷是本 細麤本末總空虗
本自不生無可滅 看看與夢有何殊
如人身在家中臥如來藏在纏
佗方別見有形軀阿賴耶等諸業識異熟身
或即歎娛或苦惱 惑愁或喜或榮枯五道業別報也
或見威雄為國主喻人天別業總業
或遭使役使人奴喻三途別業總業
如此夢身兼□事
忽然醒覺悉無餘



推尋夢境誰能見 見者應知是夢人
推逐夢人因夢想 又推想在睡眠身
依身本覺真如而睡根本無明睡為夢八識
夢睡皆虗身乃真 真性無明兼妄念
細詳此喻最為親

推逐根塵夢境因妄念夢想 細尋妄念託無明睡也
無明無體依真性牀上本身 若無真性即無情本不無佛性也。無分別情識
情如夢想迷如睡
性如牀上本身形 睡覺夢空身本在
迷除念滅性圓靈


迷妄本空不可斷 方知圓覺妙門開若見有煩惱可斷。斷盡方名妙覺者。即是法執。亦障圓覺之門。未名開顯
空華似滅無生滅 睡夢醒來非來來非其夢身滅去。本身出來也
眾生未遇善知識
無中執有實堪哀 狂受多生生死苦
由斯故說妄輪迴


如來因地修圓覺 知是定華離我人
無有身心受彼苦 不關修證本來真
能知覺者還空寂 悟空寂者亦同塵同塵境而已
然不說無知覺性
性空本覺離緣因 翳華盡處寧無眼
夢睡醒時是滅身 但遣有無隨順覺
毗盧法界本木均


生死身心仛說妄 如何知覺亦同倫倫等也。此是徵也。下是釋釋中初二句。釋上所拂諸法。餘皆顯一心。且初云
只為從緣無自性如上覺等一切法。皆從緣起。故無自體
性空虗空性故不動常不動故悉平均由空寂故。皆平等也。此下二顯一心。初句標指云
如來藏者一心是楞伽云。空寂者名為一心。一心者名如來藏。論中亦然。藏有三義。初且列云
真含於妄一含攝義也妄含真二隱覆義也
仍有出生無盡義三出生義也
義門三段悉應陳結數標說也。初四三句。且釋隱覆義云
眾生皆是如來藏藏如來故也。理趣般若經云。一切眾生。皆如來藏
煩惱之中具法身勝鬘云。如來法身。不離煩惱藏。名如來藏也
九喻經文一一辨如來藏經云。一切眾生。貪瞋恚痴諸煩惱中。有如來身智。乃至常無染污。德相具足。如我無異。便以九喻喻之。萎華佛身二巖蠭淳蜜。三糠糩粳米。四糞穢真金。五貧家寶藏。六菴羅內實。七弊物金像。八貧女王胎。九焦模鑄像
塵中佛德不同塵經云。常無染污也。此下二釋含攝義也
含攝十方凡聖等 何論國土與人民論諸皆如來。含攝身相國土。神通光明。佛性論云。一切眾生皆在如來智內。故名為藏。此下三釋出生義云
悟即出生淨善法 三乘因果及天人十地論云智能生無漏因。是亦能生成人天道行。上釋名了義。次下二句釋行相云
其有隨緣不變德 妄中成事體空神空而成事。事又常空。故知神靈也。此二句釋業用。初明真如業用云
能持持自體恒沙功德。從本來不失不懷能禦禦〔客〕塵沙煩惱。無始已來。不染污升沉界升者真實功德也。能持之不失。沉者虗妄煩惱也。能禦之不染。故知具如與妄想。見升沉之疆界也。此下明生滅業用也
能造楞伽云。如來藏是善不善因。能徧興造一切趣生。若生若滅也能修能知真達妄。發心修行。論云。能知名義。為說真覺等染造善惡淨修六度因通六二
如上眾多真妄義
因依對待故云云染淨緣起門中義也。雖說真如。由對緣說
若就如來藏自體 無思無說欲何詢攝歸經文大意也。由此故經說。彼知覺者。皆如虗空。如來藏中無起滅知見。乃至如法界也。下具釋之云
此中本自無能所能知之智也。經云。無知見故。所知生死也。經云。無起滅故
不空空義不客新勝髮經云。二如來藏謂空不空。空者不無妄。不空者。本具德。故不別客新生功德也。上云無能所及下二句皆是空義
豈屬聖凡并染淨 誰能造業及修真凡染及造業字。皆屬所知之起滅。聖淨及修真字。皆屬能知之知見。故經云無也。此下四句。皆不空義。釋經中後三句也
體同法界真如住
情器融通不可分釋法界行相也
橫徧徧十方故竪窮常是究竟義究竟本文
十方圓滿六字皆本文。但不次也悉彌綸圓滿之相


汝問如來本法行 如來因地只如斯是則名為因地法行
菩提薩埵此云菩薩皆修習依此修行
末世眾生本文亦可依如上所住
於大乘中發淨本文意心也
求同正聚離邪師不隨邪見 汝等會中諸法眾指前文
流傳此法句參差義說


