卍新纂大日本續藏經數位版, No. 483 金剛經音釋直解


稽首三界尊 皈命十方佛 我今發弘願
持此金剛經 上報四重恩 下濟三塗苦
若有見聞者 悉發菩提心 盡此一報身
同生安樂國


云何得長壽 金剛不壞身 復以何因緣
得大堅固力 云何於此經 究竟到彼岸
願佛開微密 廣為眾生說此經乃梁昭明太子分為三十二分


無上甚深微妙法 百千萬劫難遭遇
我今見聞得受持 願解如來真實義


威儀自威儀 寂處有誰知 若作威儀相
大象沒深泥


金剛離相快如刀 註解雖然亦是糟
休向紙中尋佛跡 但從心上覔香醪


金剛今解以週全 一會窮來一會玄
未見月時休棄指 得魚之後可忘筌


三途永息輪迴苦 六趣休隨汩沒因
無邊含識悟真常 萬類有情登彼岸

