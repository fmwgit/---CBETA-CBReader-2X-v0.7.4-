卍新纂大日本續藏經數位版, No. 708 毗尼珍敬錄


婬欲盜五錢 故斷人類命 無知妄言證
除增上慢人 是四波羅夷 犯者不可救


弄失精觸女 麤惡索婬供 媒嫁房過量
大房不處分 無根謗取片 破僧及伴黨
被反嫌僧 惡性不受語 前九初便犯
後四皆三諫 是十三僧殘 二十眾中悔
不定法有二 三二隨所治


捨墮有三十 長衣離宿衣 待足過一月
取非親里尼 及使浣染打 從非親里乞
過受自恣請 求益價合作 索衣過六反
是為初十法 蠶綿作臥具 純黑不雜色
不滿六年持 坐具不帖故 持羊毛遠行
使尼浣染擘 受金銀賣買 販賣為二十
長鉢更求好 非親織作衣 許直求好織
與衣後瞋奪 殘藥過七日 雨衣前求用
過畜急施衣 後月離六夜 迴僧物入己
是為三十法 物向僧中捨 波逸提說悔
單提九十事 妄語毀呰語 兩舌女同室
未受戒三宿 共誦向說罪 及說過人法
與女過說法 掘地是初十 損壞鬼神村
異惱及嫌罵 露敷僧臥具 并房中不舉
強奪止宿處 牽他出僧房 閣坐脫脚床
蟲水澆泥草 覆房過三節 此是第二十
自往教授尼 僧差教至暮 譏論教尼人
衣與非親里 作衣屏處坐 期行及乘船
尼讚嘆得食 女同行三十 過受一食施
展轉及別眾 過三鉢受請 不作餘食法
故使他人犯 非時與殘宿 不受索好食
第四十法竟 自與外道食 詣餘家不囑
食家強安坐 及在屏處坐 露地獨與女
使他不得食 過受請與藥 觀軍過三宿
宿時觀軍事 是名第五十 歙酒水中戲
擊攊不受諫 怖他過洗浴 露地輒然火
戲藏他衣物 不問著施衣 新衣不壞色
第六十法竟 故殺畜生命 飲用有蟲水
惱他覆他罪 授戒不如法 發起已滅諍
同賊伴共行 惡見諫不捨 供給與同事
畜被沙彌 波逸提七十 拒諫輕訶戒
無知違羯磨 不與欲後悔 屏聽語瞋打
手摶僧殘謗 八十波逸提 入王宮捉寶
非時入聚落 高床兜羅褥 骨牙角鍼筒
坐具覆瘡衣 雨浴衣過量 及等佛衣量
九十單提竟 如法悔清淨 不悔墮無疑
受非親尼食 不止尼代索 學家恐處受
四名悔過法 眾學著衣初 入白衣舍法
受食大小便 說法恭敬塔 攜手行上樹
絡杖等應學


現前及憶念 不癡并自言 覔罪多人語
草覆七滅諍 如是諸篇聚 比丘所應知
如說修行人 諸佛其稱美


自恣出罪及受具 四僧上三不應作
受具出罪五僧除 十僧之中除出罪
除上三法餘應作 二十僧中皆許作
況復多僧何不爾 尼及被誡足數


應一白三白不作 或作不白或多白
作多羯磨是非法 不舉亂舉非毗尼
不來不與應訶訶別眾 為彼白此是非法
背作後白法相似 不來欲與訶不訶
如白如作是如法 舉罪法舉如毗尼


愚謂惡思惡說作 不持三藏是為痴
不明三藏不善理 犯棄新增舊怨嫌
外住捨棄言無次 捨儀失性授學人


殺盜婬妄及酤酒 食肉五辛不教悔
不供請法懈不聽 背大向小不看病
畜殺生具共成十 國使販賣及謗毀
放火焚燒並僻教 為利倒說恃乞求
無解作師並兩舌 不行放救成二十
報讐憍慢不下問 憍慢僻說不學佛
不善知眾獨受利 不受別請別請僧
念九邪命而自活 不敬好時成三十
不行救贖害眾生 邪業覺觀暫念小
不發願並不發誓 冐進遊行乖尊卑
不修福慧三十九 擇受戒兮利作師
為惡人而莫說戒 無慚受施不供經
不化生說法不如 非法制限及破法
六八輕戒及十重 廣攝佛法戒無餘


住本性者言次第 不捨微儀是可訶

