卍新纂大日本續藏經數位版, No. 652 金剛三昧經通宗記


願此香華雲 徧滿十方界 供養一切佛
尊法諸菩薩 無量諸聖賢 及大阿羅漢
一念普周徧 同時作佛事 普熏諸眾生
皆發菩提心 具修菩薩道 成就諸佛法


大慈滿足尊 智慧通無礙 廣度眾生故
說於一諦義 如來所說法 悉從於無住
我從無住處 是處禮如來 敬禮如來相
等空不動智 不著無處所 敬禮無住身


往昔所造諸惡業 皆由無始貪嗔癡
從身語意之所生 一切罪根皆懺悔
罪從心起將心懺 心若滅時罪亦亡
罪亡心滅兩俱空 此則是名真懺悔


眾生無邊誓願度 煩惱無盡誓願斷
法門無量誓願學 佛道無上誓願成

