卍新纂大日本續藏經數位版, No. 1553 天聖廣燈錄


法法本來法 無法無非法 何於一法中
有法有不法


本來付有法 付了言無法 各各須自悟
悟了無無法


非法亦非心 無心亦無法 說是心法時
是法非心法


通達非彼此 至聖無長短 汝除輕慢意
疾得阿羅漢


稽首三昧尊 十力聖弟子 我今願迴向
勿令有劣弱


心自本來心 本心非有法 有法有本心
非心非本法


巍巍七寶山 常出智慧泉 迴為真法味
能度諸有緣


我法傳於汝 當現大智慧 金日從屋出
照曜於天地


通達本法心 無法無非法 悟了同未悟
無心亦無法


我從無量劫 至于生此國 本姓頗羅墮
名字婆須密


無心無可得 說得不名法 若了心非心
始解心心法


心同虗空界 示等虗空法 證得虗空時
無是無非法


賢劫眾聖祖 而當第七位 尊者哀念我
請為宣佛地


父母非我親 誰是最親者 諸佛非我道
誰是最道者


汝言與心親 父母非可比 汝行與道合
諸佛心即是 外求有相佛 與汝不相似
欲識汝本心 非合亦非離


虗空無內外 心法亦如是 若了虗空界
是達真如理


我師諸祖中 當繼第八位 法化眾無量
悉獲阿羅漢


如來弟子 且莫涅槃 得神通者 當赴結集


若因地倒 還因地起 離地求起 終無其理


我所得法 而非有故 若識佛地 離有無故

