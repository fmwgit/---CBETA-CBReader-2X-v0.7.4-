卍新纂大日本續藏經數位版, No. 1105 芝園集


天台東掖 奮于聲跡 克志圓乘 妙契皇極
後世有聞 斯人之力


靈山天竺 方朋雲逐 來者虗心 往者實腹
瘠地枯根 靡不沾沃


西湖南屏 石室籌盈 孤蟾奄墜 大野重冥
唯遺清風 布于寰瀛


百法五教 性相支離 旁求兼講 通幽洞微
克嗣遺蹤 聿修厥德 操守有終 動止無忒
空花起滅 水月去來 唯此遺骸 復于浮埃
靈山之西 祖塔之右 壘石勒銘 用昭厥後


至聖降靈 唯為一實 鷲嶺開權 林扶律
天台妙悟 章安祖述 不有法師 孰造淵密
區其善否 糾其得失 住有沉空 虎皮羊質
若夫冥乎真者 無動無出 繫乎數者 有始有卒
收種凭机 加趺掩室 香燼有身 塔藏遺骨
荷花開謝 湖光出沒 留示諸徒 仰止奚畢


惟師為學 有而若無 惟師為行 實而若虗
形器化矣 珠舌儼如 白業斯著 青史宜書


師之存兮漁江之人翕然如歸
師之亡兮漁江之人寂然無依
嗚呼大師之為人也茲焉可知


飛霜飛露寒空寒 夜夜夜半冰欄干
紫皇天眾合指掌 聽誦字字到日上


金猊烟噴空閑堂 經聲松韻和清商
西風月落寒夜長 白芙蓉滿心地香


應向鷲峰親得記 醍醐香味滿心田
人間劫石終須壞 難壞吾□舌上蓮

