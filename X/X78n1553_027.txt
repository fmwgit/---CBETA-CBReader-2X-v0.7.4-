卍新纂大日本續藏經數位版, No. 1553 天聖廣燈錄


撲落非他物 縱橫不是塵 山河及大地
全露法王身


未必生芽在苦求 劬劬何以不知休
工夫用盡園空闊 山色長新人白頭


人人有面古鏡 何法門而不罄
參玄上士迷頭 緝線老婆頓悟


古人一棒一喝 河沙妙音該括
喝處能辨聖凡 棒下便知死活
人天眼目洞開 今古悟迷頓豁
德山老子當時 直下更無毫末


圓明法界性 不用強脩習 凡聖勿盈虧
悟迷那安立 棄之棄不得 覓之覓那及
百千億如來 成從此門入


維摩方丈非高格 三萬二千座不窄
我今居處太寬寬 也應容得諸禪客

