卍新纂大日本續藏經數位版, No. 438 大日經義釋


阿字第一句 明法普周遍 以字而圍遶
彼尊無有相 遠離於見相 無相諸聖尊
而現相中來


聲從於字出 字生於真言 真言成立果
諸救世尊說 當知聲性空 即空所造作
一切眾生類 如言而妄執 非空亦非聲
為修行者說


云何為如來 云何人中尊 云何名菩薩
云何說佛名 導師大牟尼 我於此有疑
願斷我所疑 菩薩大名稱 棄捨疑慮心
當修行大乘 行王無有上


菩提虗空相 離一切分別 樂求彼菩提
名菩提薩埵 成就十地等 自在善通達
諸法空如幻 知此一切同〔謂知此一切皆同也〕
知諸世間趣 故說為佛陀 法如虗空相
無二唯一相 正覺十力具 是名三菩提
唯慧害彼者〔唯作以亦得謂以慧害煩惱也〕 自性無言說
自證之智慧 故說為如來


又非得業果 為汝諸仁者 已略說諸火
修行吠陀者 梵行所傳讀 此四十四種
我爾時所說十二火次說也 我復成菩提
說十二種火 彼火復云何 智火最為初
名大因陀羅

而作外護摩 隨意成悉地 內復祕密主謂次明內法也
一性而具三 三處合為一
瑜祇內護摩 大慈大悲心 是為息災法
彼兼具於喜 是為增益法 忿怒從胎藏
而作眾事業 又彼祕密主 如其所說處謂隨類用
隨彼相應事 隨信解焚燒


