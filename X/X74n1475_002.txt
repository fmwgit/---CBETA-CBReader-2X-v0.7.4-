卍新纂大日本續藏經數位版, No. 1475 圓覺經道場修證儀


如來妙色身 世間無與等 無比不思議
是故今敬禮 如來色無盡 智慧亦復然
一切法常住 是故我歸依


我等自後無始劫 不知自體本真常
由此無明根本迷 薰此真心成妄識
變起根身便質礙 認為我相共安危
根識相資見六塵 塵牽我愛生三毒
三毒發於身口意 造諸惡業廣塵沙
偷盜婬殺眾生 倚語妄言惡罵詈
慳貪兩舌食葷茹 飲酒食肉斷慈悲
輕慢三寶厭尊卑 違逆二親欺眷屬
不守六根常放逸 唯壞三毒嫉賢良
情疑因果畜耶心 公然造作無慙愧
於佛常住招提物 或借妄用不酬還
受人信施不持齋 動靜威儀多犯戒
污穢伽藍常隱僻 因官傍勢取人財
不淨說法縱貪瞋 對佛僧前無義語
今我輪墮地獄 千生萬死苦難當
皮骨相連餓鬼身 渴遇水漿成猛火
畜生力盡償他債 飛走忙忙怕殺傷
瞋劫不聞三寶名 何時得證菩提果
我今懺悔塵沙罪 披肝露膽不包藏
願佛不捨大慈悲 為作證明懺眾罪


十方所有初成道 唯願慈悲轉法輪
所有如來欲涅槃 願為眾生且住世


十方諸佛諸菩薩 辟支羅漢及凡夫
所有修行諸善根 我皆隨順而歡喜


我等一從歸向佛 所修多少福因緣
悉將向大菩提 普與眾生同實際


願我懺除諸障後 心開意解洞真源
常冥寂照自施為 不使根身當主宰
長將悲智為心要 長見惱貪是客塵
六識行時正慧行 六塵現處真空觀
十惡業緣勤遠離 十波羅蜜鎮修行
依憑三寶不因循 度脫四生常勇猛
妄習起時皆了達 覺心照處轉增明
菩提力用徧資熏 菩薩行門無廢忘
且願道場徒眾等 無諸患難各安寧
所陳罪障悉消除 所與行願皆圓滿
一切見聞隨喜者 願發菩提大覺心
皆承今日勝因緣 世世生生同法會


是日已過 命亦隨減 如少水魚
斯有何樂


諸行無常 是生滅法 生滅滅已
寂滅為樂


如來證涅槃 永離於生死 若能至心聽
常得無量樂


西方日已暮 塵勞猶未除 老病死時至
相者不久居 念念催年促 猶如少水魚
勸諸禮佛眾 修學至無餘


煩惱深無底 生死海無邊 渡苦船未立
云何樂睡眠 睡眠當覺悟 攝心恒在禪
勇猛勤精進 菩提道自然


人間四相無慙住 念念猶如石火光
不知二鼠侵藤細 縱三業競分張
恃己威碓持力勢 凌他鈍弱起豪強
不知身沒命終後 百千萬刧受災殃
速須親近善知識 日夜息慮念無常
設未得超生死海 且須來世有橋梁


人生悤悤營眾務 不覺年命日夜去
如風中燈滅難期 六道茫茫無定趣
未得解脫超苦海 云何安然不驚懼
各聞強徤有力時 自自厲求常住


汝起勿抱具尸臥 種種不淨假名身
三百碎骨相連縱 漏體何曾有斤真
如得重病箭入體 諸苦痛集安可眠


比丘汝起起 以何著睡眠 睡眠有何利
病時豈可眠 利刺刺身時 云何得睡眠
汝本捨家時 出離之所願 當如其本願
日日求增進


神光遷流轉 乞至五更初 無常念念至
恒與生死隨 勸諸行道者 修學至無餘


欲求寂滅樂 當學沙門法 衣食計身命
精麤隨眾等 諸眾等寅朝 清淨記六念


人生不精進 喻若樹無根 採華值日中
能得幾時鮮 華亦不久鮮 色亦非常好
人命如剎那 須臾難可保 是故觀眾生
勤修無上道


世皆不牢固 如水沫泡燄 汝等感應當
疾生厭離心


仰白本尊徧照佛 大光明藏諸如來
本師應現釋迦尊 文殊普賢諸上首
十方大士并徒屬 平等會中諸上人
此界天龍眾類神 獲得他心道眼者
普願不捨慈悲力 證明我等二人眾
為修圓覺總持門某時


所生功德 總用莊嚴 三界眾生
當願天仙 不墮悟著 樂而非常
國主清平 識真乘而 是勝羣寮
常居祿位


處世界如虗空 如蓮華不著水
心清淨超於彼 稽首禮無上尊

