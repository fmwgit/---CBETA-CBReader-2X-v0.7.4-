卍新纂大日本續藏經數位版, No. 10 大明仁孝皇后夢感佛說第一希有大功德經


妙覺不動如來尊 開悟有情善調伏
河沙世界普應供 智無不周正徧知
三乘雖已得三明 千日光輝明行足
無量智慧稱善逝 世間解超出世間
諸法諸眾無上士 調御丈夫廣慈悲
隨教化度天人師 佛陀世尊薄伽梵
海潮法音悉徧布 剎那十方總聽聞
誓以正法覺羣迷 永斷一切顛倒想
常住真實不虗妄 是為淨性妙明心
我今於此獲圓融 超出一門寂滅海

