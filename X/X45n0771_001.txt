卍新纂大日本續藏經數位版, No. 771 釋摩訶衍論疏


或五十一藏 或唯十如經 總三藏所攝
論或通或別


總一百契經 光明大覺等 初五十各百
後五十各千


總有六馬鳴 契經異說故 然隨機應故
無有相違失


大慈滿足無上尊 無邊劫海備萬行
唯慈悲群生類故 而佛自言入涅槃
我及一切諸大眾 冥冥而亂失心神
大慈滿足世尊尚 棄自子等往異界
況我慈悲未滿足 隨佛往異界誰謗


善哉善哉言 經聽於我聞 假耶實耶自
極疑於我心 我非畜生身 或非外道眾
而贊化為生 變化如是形 世尊如鏡知
我沒於是界 出於餘世界 如教普遊行


本大光明佛 因不動中位 西天竺出現
從過去立名


歸命盡十方 最勝業遍智 色無礙自在
救世大悲者


總八萬四千 四十八種德 最勝等各十
智無礙各四 及八萬四千 色相差別故
功德雖無量 終不出此數


及彼身體相 法性真如海 無量功德藏
如實修行等


總歸依十四 僧十法四故 或兼上下故
有多類僧眾


為欲令眾生 除疑捨邪執 起大乘正信
佛種不斷故


通攝三聚人 未得圓滿故 對四種斷故
建立三不斷


攝彼大總持 五十法門故 是故不增減
唯建立五分


總攝大總地 八十因緣故 修行轉勝法
次第如是故


本願繫屬故 出興此法門 楞伽王契經
分明顯說故


我過去世 忍辱仙人 住於此山
六時行道 而一時瞋 因緣力故
今得蛇身 常受大苦 若命終後
得人同分 我當弟子 隨汝修行
汝所讀誦 常我所誦 是故我今
發大慚愧 說是偈已 則便命終
後得人身 則我弟子


有三十三種 十六所入法 十六能入門
及不二別故


平等平等一 皆無有差別 各攝諸法故
然終不雜亂


眾謂四行眾 生謂四種生 是一法界藏
遍於彼八處


是一法界心 總攝二種門 名攝世出世
作法界名法


總標二種門 言依於此心 總標二本法
顯示摩訶衍


平等平等一 皆無有別異 各攝諸法故
然終不雜亂


唯有四種法 餘二十九門 略不解釋者
九論已說故


各有十種名 契經異說故 而無有別體
隨能立名故


有三異二同 各依門境別 各遍名同故
同名異義故


有七異一同 人法依行體 境界位別故
異名異義故


楞伽等契經 真如有一種 生滅門有二
唯亂上下故


迴向即信心 信心即佛地 佛地即十地
十地即發心


十地為初地 初地為八地 九地為七地
七地為八地 二地為三地 四地為五地
三地為六地 寂滅有何次


一歲母一時 生五十歲兒 彼五十歲兒
懷任一歲母 生五十一歲 大丈夫男子
或豈如是有 或豈如是無


言說有五種 名字有二種 心量有十種
契經異說故


遠離三假相 圓滿三實德 以此因緣故
建立體真如 遠離四句相 圓滿四法德
以此因緣故 建立相真如 一切過患行
三四相為本 一切功德品 三四德為本
以此因緣故 不增亦不減 止於數量品
作如是安立 今誦此頌本 應持真如門


如來藏有十 契經異說故 此中如來藏
與行與相攝


總攝諸無為 名為不生滅 總攝諸有為
故名為生滅


無為雖無量 略說有四種 謂真如本覺
始覺與虗空 有為雖無量 略說有五種
謂根本無明 及與四相品


依各有二種 所謂通及別 如體用亦爾
隨釋應觀察


依各有二種 所謂通及別 如體用亦爾
隨釋應觀察


諸染法有力 諸淨法無力 背本下下轉
名為下轉門 諸淨法有力 諸染法無力
向原上上轉 名為上轉門


所熏有五種 謂一法界心 及四種無為
非初非中後 取初中後故 如契經明說


一種法界心 有二種自在 謂有為有為
是根本無明 依於初自在 而能作熏事


真如無為法 有二種作用 所謂通及別
如前決擇說 是根本無明 依於初作用
而能作熏事 餘無為亦爾


牟尼大覺尊 一代聖說中 總集有十種
各異說契經 謂一種為始 十種而為終
歸本等契經 分明顯說故


於本體雖明 今更作重釋 將契經散文
屬斯論總言


本覺各有十 體雖同字事 各各差別故
謂根明等義


染淨本覺中 或各有十義 前說十事中
各有離性故


從無始已來 無有或亂時 今日始初覺
故名為始覺


清淨始覺智 不守自性故 而能受染熏
故名染淨覺


性真如理體 平等平等一 無有一多相
故名為真如


清淨真如理 不守自性故 而能受染熏
名染淨真如


虗空有十義 體雖同義事 各各差別故
謂無礙等義


清淨虗空理 不守自性故 而能受染熏
名染淨虗空


清淨本始覺 從無始已來 遠離一切染
湛明若虗空 是故此門中 無能熏染法
無所熏淨法 唯有自家德


各有十種義 澄淨下轉等

