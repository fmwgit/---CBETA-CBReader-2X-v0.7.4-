卍新纂大日本續藏經數位版, No. 1470 華嚴經海印道場懺儀


寶珠自性廣大海 七寶山等最殊勝
出興如斯供養雲 諸佛等處我奉獻


佛身等剎塵 普雨於法雨 無生無差別
現一切世間 三世一切剎 所有眾導師
種種名號殊 為說皆令見 過未及現在
一切諸如來 所轉妙法輪 此會皆得聞


如來始坐道場時 一切大地皆搖動
十方世界悉蒙光 六趣眾生咸離苦
佛現無量種種身 轉於清淨妙法輪
乃至三世一切劫 求其邊際不可得
寶座高廣最無等 徧滿十方無量界
以種種妙相莊嚴 佛住彼土難思議
或於無量諸世界 示現出家成佛道
乃至最後般涅槃 分布其身起塔廟
如是種種無邊行 導師演說佛所在
世尊所有大功德 誓願修行悉令盡
以彼善根迴向時 住於如是方便法
如是修習菩提行 其心畢竟無厭怠


十方盡歸命 滅罪增淨信 願生華藏海
極樂淨土中


十方盡歸命 滅罪增淨信 願生華藏海
極樂淨土中


百劫積集罪 一念悉盪除 如火焚枯草
滅盡無有餘


我昔所造諸惡業 皆由無始貪瞋癡
從身語意之所生 一切我今皆懺悔


生老病死 纏縛眾生 如似霜雹
壞諸苑林 諸勝妙色 由此皆變
猶如山火 四方俱起 野獸墮中
憂愁驚怖 處生死中 亦復如是


願共諸眾生 往生華藏海 極樂淨土中

