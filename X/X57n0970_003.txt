卍新纂大日本續藏經數位版, No. 970 性善惡論


我念過去劫 為求大法故 雖作世國王
不貪五欲樂 推鐘告四方 誰有大法者
若為我解說 身當為奴僕 時有阿私仙
來白於大王 我有微妙法 世間所希有
若能修行者 吾當為汝說 時王聞仙言
心生大歡喜 即便隨仙人 供給於所須
采薪及果蓏 隨時恭敬與 情存妙法故
身心無懈倦 普為諸眾生 勤求於大法
亦不為己身 及以五欲樂 故為大國王
勤求獲此法 遂至得成佛 今故為汝說

