卍新纂大日本續藏經數位版, No. 1277 高峰龍泉院因師集賢語錄


佛有閼伽水 灌洒諸塵勞 垢穢盡蠲除
悉令俱潔淨


亡者已拘棺槨 魂誠歸空作略
聞今法樂鳴聲 直往西方極樂


南無佛陀耶 南無達摩耶 南無僧伽耶
歸依佛無上尊 歸依法離慾尊 歸依僧眾中尊
歸依佛竟 歸依法竟 歸依僧竟各和一遍


南柯一夢不能回 孝眷微誠特寓哀
香爇沈檀薰寶炷 酒傾醹醁捧金盃
苦聲苦恨哀纏臆 悲憶悲思淚滿顋
惟願英魂垂饗納 特憑妙偈薦泉臺


立質居塵地 冤誓值梵天 潔意盡披宣
志心求懺悔


願滅冤諸業障 願生精進悟覺場
願圓種智妙難量 願獲如如證真常


以此振鈴申召請 亡魂不昧悉遙聞
願承三寶力加持 是夜今時來降赴


諷諸行無常 是生滅法 生滅滅已 寂滅為樂
如來證涅槃 永斷於生死 亡者志心聽
當得無量樂各和三遍


尊魂既降 淨魄歸靈 教有真言 用伸安慰


安然定坐 領受薦修 聽佛梵音 頓超淨界

