卍新纂大日本續藏經數位版, No. 1114 毗尼日用錄


願此鍾聲超法界 鐵圍幽闇悉皆聞
聞塵清淨證圓通 一切有情成正覺


聞鐘聲 煩惱輕 智慧長 菩提生
離地獄 出火坑 願成佛 度眾生


聞鐘臥不起 護榻善神瞋 現世無福慧
死後墮蛇身 有病者當坐 病重者不論故


若著上衣 當願眾生 獲勝善根 至法彼岸
著下裙時 當願眾生 服諸善根 具足慚愧
整衣束帶 當願眾生 檢束善根 不令散失


佛觀一鉢水 八萬四千蟲 若不誦此呪
如食眾生肉


善哉解脫服 無相福田衣 我今頂戴受
世世不捨離


善哉解脫服 無相福田衣 我今頂戴受
世世常得披


臥具尼師擅 長養心苗性 展開登聖地
奉行如來命


法王無上尊 三界無倫匹 天人之導師
四生之慈父 我今大歸依 速滅三祇業
稱揚若讚歎 億劫莫能盡


真空法性如虗空 常住法寶難思議
我身影現法寶前 一心如法歸命禮


頂禮於塔 當願眾生 一切天人 無能見頂
繞塔三帀 當願眾生 勤求佛道 心無懈歇


如來應量器 我今得敷展 願供一切眾
等三輪空寂


若見空鉢 當願眾生 其心清淨 空無煩惱
若見滿鉢 當願眾生 具足成滿 一切善法


法力不思議 大悲無障礙 七粒遍十方
普施周沙界


大鵬金翅鳥 曠野鬼神眾 羅剎鬼子母
甘露悉充滿


法力不思議 慈悲無障礙 七粒遍十方
普施周沙界 鬼子母 曠野神


一計工多少 量彼來處 一鉢之飯 作夫汗流
二忖己德行 全缺應供 缺則不宜 全可乃受
三防心離過 貪等為宗 離此三過 貪瞋癡也
四正事良藥 為療形枯 饑渴病故 須食為藥
五為成道故 應受此食 不食成病 道業何從


所謂布施者 必獲其義利 若為樂故施
後必得安樂


以此洗鉢水 如天甘露味 施與諸鬼神
悉令獲飽滿


手執楊枝 當願眾生 皆得妙法 究竟清淨
嚼楊枝時 當願眾生 其心調淨 噬諸煩惱


若洗足時 當願眾生 具神足力 所行無礙
洗浴身體 當願眾生 身心無垢 內外光潔


若敷牀座 當願眾生 開敷善法 見真實相
正身端坐 當願眾生 坐菩提座 心無所著


十九逾年六苦行 五歲遊歷三十成
說法度生五十年 是則共當八十壽


睡眠始寤 當願眾生 一切智覺 周顧十方


下足住時 當願眾生 心得解脫 安住不動
從朝寅旦直至暮 一切眾生自迴護
若於足下喪身形 願汝即時生淨土


若舉於足 當願眾生 出生死海 具眾善法


大小便時 當願眾生 棄貪瞋痴 蠲除罪法


事訖就水 當願眾生 出世法中 速疾而往


洗滌形穢 當願眾生 清淨調柔 畢竟無垢


以水盥掌 當願眾生 得清淨手 受持佛法


以水洗面 當願眾生 得淨法門 永無垢染


著袈裟衣 當願眾生 心無所染 具大仙道


著僧伽梨 當願眾生 入第一位 得不動法
善哉解脫服 無相福田衣 我今頂戴受
廣度諸羣迷


若得見佛 當願眾生 得無礙眼 見一切佛

能禮所禮性空寂 感應道交難思議
我此道場如帝珠 十方諸佛影現中諸佛二字或菩薩羅漢等隨改
我身影現諸佛前諸佛亦隨意改
頭面接足歸命禮



執持錫杖 當願眾生 設大施會 示如實道


入里乞食 當願眾生 入深法界 心無障礙


金翅鳥王 悉令皆飽滿真言同上度利益等侍者送食偈呪云
汝等鬼神眾 我今施汝供 此食遍十方
一切鬼神共


執持應器 當願眾生 成就法器 受人天供


飯食已訖 當願眾生 所作皆辦 具諸佛法


財法二施 等無差別 檀波羅蜜 具足圓滿


剃除鬚髮 當願眾生 遠離煩惱 究竟寂滅


捨加趺坐 當願眾生 觀諸行法 悉歸散滅


心時寢息 當願眾生 身得安隱 心無動亂

