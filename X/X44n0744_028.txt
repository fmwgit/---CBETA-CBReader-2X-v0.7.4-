卍新纂大日本續藏經數位版, No. 744 四分律名義標釋


我於持國主 及曷羅末泥 緝婆金羅
咸悉生慈念 喬答摩醜目 難陀小難陀
無足二足等 亦起於慈念 一切諸龍王
依水而居者 行住有情類 我悉起慈心
一切人天眾 神鬼及傍生 咸皆獲利安
無病常歡喜 所見皆賢善 不遇諸怨惡
我悉興慈念 毒害勿相侵 我於崖谷險
一切處遊行 齧毒及害毒 常勿相忓嬈
世尊大慈父 所有真實言 我說佛語故
諸毒勿侵我 貪欲瞋恚癡 為世間大毒
由佛真實力 諸毒自銷亡 貪欲瞋恚癡
為世間大毒 由法真實力 諸毒自銷亡
貪欲瞋恚癡 為世間大毒 由僧真實力
諸毒自銷亡 滅除諸毒害 擁護而攝受
佛除一切毒 虵害汝銷亡

