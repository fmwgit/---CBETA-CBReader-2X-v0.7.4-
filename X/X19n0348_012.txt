卍新纂大日本續藏經數位版, No. 348 維摩經無我疏


佛滅一何速 我生未云暮 假值無量光
壽命何窮數 佛滅一何速 我生一何晚
居此堪忍鄉 佛壽示云短 矧生末法中
佛滅亦以遐 雖入薝蔔林 不覩優曇華
薝蔔林伊何 佛說修多路 解脫不思議
諸佛之甘露 常感淨名恩 亦仰文殊德
恐怖惡道中 賜以天王宅 王宅有四門
智者常作鑰 金華古藏中 螺溪常研索
海東去者歸 中國存者亡 猶黃犢思乳
舉眾心慞惶 小子不自量 欲將贏酌海
聊塞眾人請 謬以天華採 孰為曼陀羅
孰為曼殊沙 所採於智者 貫攝寧無差
剏始乙丑春 告成丙寅夏 多半居病鄉
刻不云暇 所慶大法寶 而入貧人手
雨寶亦雨衣 甘露飫諸口 所贊大法藏
空不空俱蕩 亦即空不空 而為諸法王
稽首釋迦文 稽首解脫經 稽首龍種上
稽首無垢稱 稽首彌勒尊 稽首天台師
我今大慶快 說偈慶讚之

