卍新纂大日本續藏經數位版, No. 503 金剛經注解


何須遠慕見蓮臺 但把菩提心地栽
悟得真空無一物 此身便是活如來


稽首三界尊 皈依十方佛 我今發宏願
持此金剛經 上報四重恩 下濟三途苦
若有見聞者 悉發菩提心 盡此一報身
同生極樂國


云何得長壽 金剛不壞身 復以何因緣
得大堅固力 云何於此經 究竟到彼岸
願佛開微密 廣為眾生說


無上甚深微妙法 百千萬劫難遭遇
我今見聞得受持 願解如來真實義

