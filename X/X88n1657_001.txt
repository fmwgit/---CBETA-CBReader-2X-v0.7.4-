卍新纂大日本續藏經數位版, No. 1657 善女人傳


我觀諸世閒 常自寂滅相 云何幻化中
乃生男女根 譬如太虗空 捏目出狂華
是華不可取 從汝妄想生 妄想入輪回
劫劫自纏縛 一念忽自覺 了妄本無從
虗空亦強名 狂華竟何有 佛昔呵女人
具足諸妖穢 其有染著者 患乃甚牢獄
如何世閒人 彼彼互貪愛 負重沒淤泥
至死不得出 又如蟻循環 不離一磨地
我今發苦口 普勸諸女人 了知受生因
貪愛為其本 本從貪愛生 復從貪愛死
正爾貪愛時 念念常滅盡 自身且不有
何況他人身 從今發大心 歸命無上士
常轉大乘經 如說勤修行 其有過量人
破無明惑 頓入佛知見 漸淨諸餘習
更有異方便 專念阿彌陀 託質妙蓮華
疾得不退轉 諸經具開演 諸祖共提持
惟彼女中豪 獲是清淨果 如何大丈夫
甘作行尸肉 我今述此傳 輾轉廣流通
普勸諸有情 永斷輪回本 南無佛陀耶
同生極槳國

