卍新纂大日本續藏經數位版, No. 1359 應菴曇華禪師語錄


臨際一宗 支派分布 大於楊歧 盛於五祖
善美具并 厥惟圜悟 生子若孫 益振門戶
師固後出 氣雄諸方 發端水南 徧參湖江
所至皆靡 陳既堂堂 師視缺然 高翥遠驤
窮法頂底 迺梯迺航 槌拂巾瓶 一十三剎
示無緣慈 縱無畏說 魔族萬千 我殺我活
驅耕奪饑 定動智拔 還其本然 同此大達
太白峯之前 玲瓏巖之下 有窣堵波 靈骨是舍
三十年後話行 猶是閉眼作夜

