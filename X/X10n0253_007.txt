卍新纂大日本續藏經數位版, No. 253 圓覺經夾頌集解講義


威德汝當知 無上大覺心 本際無二相
隨順諸方便 其數即無量 如來總開示
便有三種類 寂靜奢摩他 如鏡照諸像
如幻三摩提 如苗漸增長 禪那唯寂滅
如彼器中鍠 三種妙法門 皆是覺隨順
十方諸如來 及諸大菩薩 因此得成道
三事圓證故 名究竟涅槃


威德請開三種觀 中根始此分章段
四門開處任方來 三類修時非雜亂
靜鏡圓明全顯彰 幻苗增長無涯畔
器中鍠可喻禪那 三法能超生死岸

