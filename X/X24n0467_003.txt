卍新纂大日本續藏經數位版, No. 467 銷釋金剛經科儀會要註解


金剛般若智 箇箇體如然 白雲消散盡
明月一輪圓


乞食歸來會給孤 收衣敷座正安居
真慈洪範超三界 調御人天得自如


西方寶號能宣演 九品蓮臺必往生
直下相逢休外覓 何勞十萬八千程


百歲光陰瞬息迴 其身畢竟化為
誰人肯向生前悟 悟取無生歸去來


金剛般若智 莫向外邊求 空生來請問
教起有因由


問處孤高答處深 妙圓真淨不須尋
瞥然如是知端的 默契菩提大道心


阿彌陀佛元無相 遍界明明不覆藏
文潞尚然修淨土 東坡猶願往西方


纔出胞胎又入胎 聖人觀此慟悲哀
幻身究竟無香潔 打破畫瓶歸去來


獨坐寂寥寥 平地起波濤 風來波浪起
水漲見船高


頂門具眼辨來端 眾類何曾入涅槃
絕後再甦無一物 了知生死不相干


七重寶樹人人有 九品蓮花處處開
不涉一程親見佛 圓音時聽悟心懷


擲却閻浮似草鞋 更無一物可開懷
靈明一點輝千古 超日月光歸去來


摩訶般若宗 性相體皆同 四生并六道
盡在默然中


運心檀度契真常 福等虗空不可量
無影樹頭花爛熳 從他採献法中王


步步頭頭皆是道 彌陀元不住西方
法身徧滿三千界 化佛權為十二光


道過邙山古墓排 淮陰功業事堪哀
貧富貴賤皆如夢 夢覺來時歸去來


如如真妙理 湛湛自然觀 圓明真實見
隨處得安然


報化非真了妄緣 法身清淨廣無邊
千江有水千江月 萬里無雲萬里天


人命無常呼吸間 眼觀紅日落西山
寶山歷盡空回首 一失人身萬劫難


稽首彌陀真聖主 身乘七寶紫金臺
四十八願常無間 攝受眾生歸去來


邪心俱蕩盡 正信勿生疑 念念無差別
處處發真機


善根成熟信無疑 取相求玄轉背馳
一念頓超空劫外 元來不許老胡知


頻伽尚能知歸向 孔猶聞得化生
時節因緣休蹉過 樓頭畫鼓恰初更


勢至觀音悲滿懷 寶瓶楊柳灑三灾
誓隨淨土彌陀主 接引眾生歸去來


取捨皆難得 無心體自然 本來常寂寂
無說亦無傳


雲捲秋空月印潭 寒光無際與誰談
豁開透地通天眼 大道分明不用參


西方勝境無明暗 不比人間夜半深
五鼓分明當子位 一輪正滿對天心


休插龍釵與鳳釵 莫將胭粉汙唇腮
法身清淨元無垢 體露堂堂歸去來


良馬已隨鞭影去 阿難依舊世尊前


毗婆尸佛早留心 直至而今不得妙


生死涅槃本平等 妄心盡處即菩提


妙體本來無處所 通身何更有蹤由


一月普現一切水 一切水月一月攝


彈指已超生死海 何須更覓渡人舟


萬古碧潭空界月 再三撈漉始應知

