卍新纂大日本續藏經數位版, No. 1644 觀音慈林集


觀音證悟妙圓通 入流忘所自聞中
由聞入覺所覺空 清淨寶覺成圓融
三昧慈力與佛同 妙力自在成就功
瓔珞莊嚴百寶瓏 補陀巖現滿月容
摩尼寶目蓮花瞳 頻伽瓶水海波溶
楊枝葉葉生春風 超越出世妙無窮
三十二應隨所從 四種無畏功德崇
稱揚名號猶擊鐘 感應有如聲度墉
無有所礙咸達聰 援拯沉溺開惑蒙
大慈悲力敬恭 恒河沙數垂範幪
隨順方便各有庸 周徧法界福攸隆
動靜二相了無蹤 妙明寂靜顯性宗
慧光普燭七寶紅 有能洞此十方空

