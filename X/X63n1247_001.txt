卍新纂大日本續藏經數位版, No. 1247 入眾須知


我離三尺地 想你在其前 或悞踏殺你
願你早生天


善哉解脫服 無相福田衣 我今頂戴受
世世常得披 唵悉陀耶娑訶


如來應供器 我今得敷展 願共諸眾生
等三輪空寂


汝等鬼神眾 吾今施汝供 此食遍十方
一切鬼神共


我此折鉢水 如天甘露味 普施諸鬼神
咸令得飽滿 唵摩休羅細娑訶


聞此鐘聲超法界 鐵圍幽暗悉皆明
三塗八難悉停酸 一切眾生成正覺


善哉大丈夫 能了世無常 棄俗趣泥洹
希有難思議


毀形守志節 割愛辭所親 出家弘聖道
誓度一切人


大哉解脫服 無相福田衣 披奉如來戒
廣度諸眾生


我昔所造諸惡業 皆因無始貪嗔癡
從身口意之所生 一切我今皆懺悔


若受食時 當願眾生 禪悅為食 法喜充溢


歸依佛 歸依法 歸依僧 歸依佛兩足尊
歸依法離欲尊 歸依僧眾中尊 歸依佛竟
歸依法竟 歸依僧竟

