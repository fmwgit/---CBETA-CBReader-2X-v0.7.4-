卍新纂大日本續藏經數位版, No. 1374 龍源介清禪師語錄


留耕之裔 密菴之傳 燕坐雲峯 十有七年
應緣而出 緣盡輙逝 居然一旦 氷解蟬蛻
吾性本空 無亡與存 是為佛海 龍源之源
酌之不竭 無古與今 是為龍源 方寸之心
乃營三塔 而四其三 是為真宅 心源之菴
各自道場 無乎不在 處處光滿 亦無雜壞
維爾子孫 視我刻辭 如未見師 自源求之

