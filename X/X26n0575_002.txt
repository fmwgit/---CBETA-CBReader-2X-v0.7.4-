卍新纂大日本續藏經數位版, No. 575 般若心經註解


無眼界 乃至空 無意識界
從本來 曠大劫 盤古至今


無形相 能變化 廣有神通
這真身 與世間 無有比對


這妙意 人人有 終日顯現
渾身上 細搜尋 不見其踪
暗思想 心內喜 多虧師傅
慈悲心 教道我 纔得分明
請心經 說一遍 言言見諦
談妙法 論無極 句句超宗
精裸裸 赤剎剎 光明出現
生不 死不愁 不壞金身


無無明盡萬物絕 鉄面無情不須說
玄妙之法風不透 無為道理甚嚴切
無智眾生空磨亂 廣攬雜念不如拙
看經不解如來意 口念心違意不徹
妄想牽連過一生 摘葉尋枝無休歇
敬奉尊師守根源 頓除疑心真了潔
瞥然如是知端的 佛祖都是這等說
肯把心經信一句 彈指明白超三界


乃至無老死也無 無始以來在閻浮
未曾初分先有性 性是如來無量壽
成住壞空經多少 天地循環不計數
空裏現形形有壞 空是無極空堅固
未有天地空在前 空生陰陽空是母
迷人不解元流義 可嘆學徒心性麤
口大舌長誇能會 欺師慢文殺佛祖
破邪顯正不納受 連泥帶水非丈夫
乃至無老壽延長 不生不滅似神仙
時節到來因緣至 返妄歸真入本源
多虧祖師真妙法 說破前因出苦淪
我今得道安身處 心心念念不忘恩


亦無老死盡凡情 曠劫常然豈有窮
四面八方無障礙 一體同觀有甚誩
法身普覆大千界 恒沙諸佛混源中
三世如來都在道 本性相連太虗空
各人了得心間事 千燈一室光不分
念報明師難酬謝 不落分別報祖恩
到岸從來不用船 坦然大道透常安
了知元不因他悟 面目分明總一般
前又三來後又三 擬議商量總不堪
饒汝識情俱絕斷 三生九劫更重參
一段生涯六不收 從前萬法盡非儔
輕輕擘破三千界 直得恒河水逆流


無苦寂滅道路窮 無福無罪脫凡籠
既忘其形生死斷 得了金剛不壞身
因有身心招眾苦 能忘身心苦何生


放下貪心登彼岸 背塵合覺道纔真
不住相法超生死 返妄歸真道圓成
小乘不肯修功德 嫌貧愛富大妄心
修下來生無量福 倚富欺貧集業根
閻王惱怒佛不喜 那里安剎這樣人
若想脫免輪迴苦 驢長肌角甕生根


無智人 不能得 出身之計
忙一生 亂一世 還入幽冥
無智人 每日家 只會作惡
無常到 生死至 走路無門
害生靈 又怕他 殺鬼追命
不信佛 不信法 可想念經
無智人 常念佛 不知下落
到臨危 無投奔 那里安身
無智人 會誦經 不明佛義
趂強心 不參師 空過一生
無智人 倚相修 不辨真假
到臨危 靠不著 勞而無功
無智人 不念善 誩名奪利
瞞心地 欺天理 罪業隨身
無智人 吃迷齋 不肯參道
佛不喜 神祗怒 無處迯生
今世因 來生緣 還遇佛會
種善根 遇正法 亦得起生
顧兒女 置家緣 別人情受
作下業 去受苦 那箇知恩


一無所得故不能 不肯學好作惡人
光陰有限能幾目 忽的無常入幽冥
萬貫家財將不去 親戚六眷不見踪
朋友弟兄難顧盻 妻妾兒女也是空
無常殺鬼來追命 千頭馬面不放鬆
入的陰司森羅殿 閻王惱怒氣冲冲
來來往往饒你命 放回陽間去修行
教你為人還不善 佛言只當耳邊風
棄恩背德休怨我 送在阿鼻你受用
石消芥盡無粒 三災已了纔翻身


菩提薩埵人法空 無修無證得現成
圓覺菩薩來作證 豈有五派及三宗
菩提薩埵一物無 每日坦然觜嚧嘟
試觀十五三更月 眾星朗朗一月孤
菩提薩埵空不空 破邪顯證放光明
微塵世界不能比 難描難本來人
菩提薩埵人法沒 太極以前一物無
無極變化生二儀 五行分開大極圖
菩提薩埵亦是空 識得根源莫順情
丈夫自有衝天智 不向如來行處行
虗空不增又不減 不增不減是吾身
萬物不占虗空性 性空不占世間塵


般若波羅蜜多圓 久病眼之當時安
多虧明師真法語 身輕體快心地寬
遇佛三昧明理性 聞佛三昧識根源
悟佛三昧有功德 無為三昧得自然
道德無為無不為 無為之理總一般
眾生有分及有緣 失家累劫今得還
深悟無極先天性 輕輕跳出死生關
般若現前無罣礙 橫身宇宙莫疑猜
虗空拶破難藏復 大道分明歸去來
無來無去亦無形 出入錯認定盤星
好箇自在真空法 返本還源舊家風


心無罣礙了妄緣 識破紅塵不相干
觀盡一切無情分 恩愛斷時得自然
知因不求西方境 淨土元是無相天
十方都是佛行處 清淨法身廣無邊
視之不見無形相 聽之不聞空無言
迎之不見為玄妙 其首隨之可現前
堂堂大道常覩面 赫赫分明照大千


無罣礙 性是空 焉能有此
寂滅教 難得惺 多有不通
用意參 細觀察 須要到底
知輕重 辨黑白 自然分明


這些事 本來無 不可執住
把萬法 放的下 自在縱橫


西方淨土人人有 不假修持已現前
諸上善人如見性 阿彌陀佛便同肩


生死循還那箇迯 此心未了慢途勞
時今不做輪迴夢 只走人間這一遭


涅盤清淨無是非 能攬不如快些推
狂言狐行童作戲 週迴不定轉得迷
三灾非是天降予 皆因都是自尋得
棄親向疎無才漢 逞強不順祖師機
四十八願不當重 口念心安意有違
祖祖相傳無為法 却將有為當真實
凡所有相皆虗妄 連泥帶水非善逝
龍蛇混雜千打閧 亂性之法難出期
究竟自身元不有 更須放下莫愚痴
涅盤路上無朋伴 大道無人我是誰


三世諸佛滿太虗 外相分別妙在一
一是無極真空體 真空包裹天和地
塵塵剎剎都是佛 箇箇心內發光輝


有能覺得些子意 通天徹地透玄關
遊行三界還本位 安分守己實不虧
無佛可做是天真 守真志滿無上得


般若波羅蜜多故 箇箇要尋出身路
無極大道透長安 放心穩便休恐怖
望常久遠到地頭 明心得見無量壽
三世諸佛赴龍華 恒沙如來無期數


阿耨言無一體空 多羅言上獨為尊
三藐言甚無為義 菩提言深道理精
無上甚深四句偈 佛流在世立教門
四句妙偈三藏母 一切修行盡包籠
有人會得明四句 一法通時萬法通
超生越死離苦趣 得了金剛不壞身
脅枝打坐逍遙法 順席立禪自在工
倚墻靠壁真羅漢 吸流呼嚧了道人
不垢不淨無修證 不增不減是現成
不生不滅無量壽 虗空現出活世尊


般若者 省回頭 抽胎換骨
悟無生 答根本 別換身心
談論話 比尋常 伶牙俐齒
心明了 知前後 無所不通
天開霧 退浮雲 光明出現
似尋常 地泉湧 百草重生
走獸欣 飛禽喜 空中展翅
滿山川 花開放 見性明心
波羅者 因的聲 虗空粉碎
見親娘 鐵面皮 元是無生
猶如似 一輪紅 乾坤普照
盡十方 遍法界 無點昏雲
千七百 玄妙門 門門劈破
遍大地 葛藤窩 連土除根
絕輪迴 證金身 工圓果滿
轉法輪 救濟俺 出離迷津
累劫中 苦修行 堅心不退
若不是 真實行 怎敢天宮
在凡夫 本不少 自為八兩
入聖位 本不增 依舊半斤
本不生 本不滅 妄生顛倒
但回光 肯返照 箇箇圓成


是大神呪有功能 智慧般般物物通
未曾開口先知覺 性如寒潭徹底清
難量難測真空體 千變萬化顯靈根
諸佛命脉風不透 撥開心地正妙門
一段清虗為大理 有相身中無相身
猫不成來不就 無為三昧鬼難明
巍巍不動安身處 普光三昧照魔精
凡聖同居憑柱杖 魔來侵害休順情
箇裏本無元字脚 空中誰敢強安名
等閑點出金剛眼 照破魔王八萬程


日月往來明又暗 無明無暗自己光
兩輪日月天地眼 未曾初分光在前
光中化佛無數億 都合無極體相連
神通化現能改變 清淨法身道理全


太極元是無極體 無極元是大極根
太極始初分兩儀 清濁升降天地踪
陽為父來陰為母 聚集成形化為人
三才變化無窮盡 枝枝葉葉到如今


是無等等呪希奇 名揚寶號晃太虗
一段金光明耀耀 輝天鑒地照昏衢
神通廣大無極呪 諸般等呪不能倍
此呪即是諸呪母 舉心動念呪現出


世事忙忙無盡期 火宅慌慌苦不知
若還信受諸佛語 火坑變做白蓮池
穢土濁世苦娑婆 無始以來造業多
明宗返悟圓空性 翻身跳出死生窩


真實不虗佛流恩 直指四呪教人行
普天匝地無極道 十方世界任縱橫
我師未明難入理 不得真傳無投奔
受了一十三年苦 推開萬法不納心
提起空來不放捨 無邊境界盡參通


即說呪曰細校量 撥草尋踪識根源
我今認得真空祖 普復三千及大千
有用現光不見體 明空稱讚法中王


揭諦揭諦人法空 兩頭不執休住心
一物不定為玄妙 萬境難拘義消停


我順人情天不祐 你順人情滅教門
大家到頭無好處 閉了賢門無投奔


波羅揭諦復重徵 寸心不昧見金容
觸目對揚真般若 山河全露法王身


這些便是假名號 除了假名得縱橫
豁開透地通天眼 眼目就是本來人


本來面目無四句 萬法歸一無二門
一切萬物心變化 本無一物得安寧


菩提發心初開華 薩婆結果甚堪誇
滿盤拖出舍利子 箇箇天生瑞氣發
牟尼清淨離凡世 神機威力越塵剎
祖居元是無相國


修行且要自分明 莫把身心枉用工
平生若不洗心地 坐斷山根總是空
是心是法心是佛 是佛是法佛是心
天堂地獄由心造 萬法不出主人公
凡不減退聖不增 分明八兩是半斤
堂前無草休掃地 鏡上無塵莫用工
有人會得真實意 休去他方問別人


妙法源流古至今 眾生自染受諸塵
修善若無出世法 枉念彌陀過一生
天上天下無物比 包天裹地獨為尊
不是聰明伶俐漢 愚痴眾生不得惺
法寶傳流救十方 佛言佛語細參詳
救度大眾皈淨土 休入陰司受恓惶
人身得處最為難 莫把浮生當等閑
須藉心經三昧力 直教打破死生關


上和下睦心中處 左達右對自心呈
前瞻後視心中盻 應遍十方自心明
腔裏無物神通現 斯即涅槃心非心
這是吾師傳妙法 餘外並無一點情


釋迦七七表此義 三十三代無別因
六祖以後無接續 廣傳雜念當修行
不明心性非道理 我師苦行直搜根
參透虗空不放捨 劈破玄門針對針
初立世界佛掌教 毗婆尸佛早留心
直至如今不得妙 吾乃杳冥續慧燈
慧燈不滅魔難入 智鏡常明夢不侵
不依正教瞌睡漢 從他萬劫自昏沉
三塗永息常時苦 六趣休隨汩沒因
恒沙含識悟真如 一切有情登彼岸
乃至虗空世界盡 眾生及業煩惱盡
如是四法廣無邊 願今迴向亦如是


心經原是佛心印 熟讀心經便入機
欲識真空無色相 全憑智慧作階梯
會中大眾潛心究 教外斯民任意歸
樹葉河沙俱證道 同登彼岸力家宜
施財弘經大慈心 不住有無名相存
前後體空君子德 婪謗護斷昧心人
自己心無隔礙處 纔是知恩報德人
佛祖光明週圍照 不教人在暗中行


有理休學無行人 得道全憑陰隲助


知因背向歸本地 燈燈相續一同明

