卍新纂大日本續藏經數位版, No. 1113 律苑事規


上來現前比丘眾 諷誦楞嚴秘密呪
回向護法眾龍天 土地伽藍諸聖造
三塗八難俱離苦 四恩三有盡霑恩
國界安寧兵革消 風調雨順民康樂
一眾熏修希精進 十地頓超無難事
山門鎮靜絕非虞 檀信歸依增福慧


妙湛總持不動尊 首楞嚴王世希有
銷我億劫顛倒想 不歷僧祇獲法身
仰冀洪慈俯垂昭鑑敘情向神位了云


持戒清淨人所奉 恭敬隨時以粥施
十利饒益於行者 色力壽樂詞清辨
宿食風除餓渴消 是名為藥佛所說
欲得人天長壽樂 應當以粥施眾僧


飯食已訖色力充 威振十方三世雄
回因轉果不在念 一切眾生獲神通


一計功多少量彼來處 二忖己德行全缺應供
三防心離過貪等為宗 四正事良藥為療形枯
五為成道業故應受此食


能禮所禮性空寂 感應道交難思議
我此道場如帝珠 諸佛菩薩影現中
我身影現諸佛菩薩前 頭面接足歸命禮


容顏甚奇妙 光明照十方 我昔曾供養
今復還親覲 聖主天中王 迦陵頻伽聲
哀愍眾生者 我等今敬禮贊嘆


阿彌陀佛真金色 相好端嚴無等倫
白毫宛轉五須彌 紺目澄清四大海
光中化佛無數億 化菩薩眾億無邊
四十八願度眾生 九品咸令登彼岸


稽首阿彌陀 救世大慈父 甚深真法藏
三乘賢聖僧 我以誠實心 求生佛淨土
願諸本弘誓 普運無緣慈 應念赴機緣
猶如水中月


菩薩清涼月 游於畢竟空 眾生心水淨
菩提影現中


紫金化身千百億 白衣妙相三十二
稽首圓通自在尊 沙界咸稱大悲智


無上甚深微妙法 百千萬劫難遭遇
我今見聞得受持 願解如來真實義


琅凾歸寶所 了義實難思 願共諸眾生
同入薩波海


三塗永息長時苦 六趣休隨汩沒因
無邊含識悟真如 一切有情登彼岸


念佛救世大慈父 念法出離解脫門
念僧諸有良福田 念戒無上菩提本
念施具足波羅蜜 念天護法離群生


眾生無邊誓願度 煩惱無數誓願斷
法門無量誓願學 佛道無上誓願成


我昔所造諸惡業 皆由無始貪嗔癡
從身語意之所生 一切我今皆懺悔


願我臨欲命終時 盡除一切諸障礙
面見彼佛阿彌陀 即得往生安樂剎


我既往生彼國已 現前成就此大願
一切圓滿盡無餘 利樂一切眾生界
彼佛眾會咸清淨 我時於勝蓮華生
親觀如來無量光 現前授我菩提記
蒙彼如來授記已 化身無數百俱胝
智力廣大遍十方 普利一切眾生界
乃至虗空世界盡 眾生及業煩惱盡
如是一切無盡時 我願究竟恒無盡


是日已過 命則隨減 如少水魚 斯亦何樂
當勤精進 如救頭然 但念無常 慎莫放逸


若就睡時 當願眾生 一切安穩 得大自在


睡眠始寤 當願眾生 一切智覺 周顧十方


大小便利 當願眾生 棄貪嗔癡 蠲除罪垢


事訖就水 當願眾生 出世法中 速疾而往


以水洗面 當願眾生 得淨法門 永無垢染


若見佛時 當願眾生 得無礙眼 見十方佛


上昇樓閣 當願眾生 昇正法樓 徹見一切


見佛塔時 當願眾生 尊重如塔 受人天供


頂禮於塔 當願眾生 一切天人 無能見頂


若濯足時 當願眾生 具足神力 諸行無礙


洗浴身體 當願眾生 身心無垢 內外光潔


若受食時 當願眾生 具足成滿 一切菩提


若小飯食時 當願眾生 禪悅為食 法喜充滿


小飯食已訖 當願眾生 所作皆辨 具諸佛法


若受味時 當願眾生 得佛上味 甘露滿足


粥有十利 饒益行人 果報無邊 究竟常樂


三德六味 施佛及僧 法界有情 普同供養

