中華大藏經（中華書局版）數位版, No. 1720 禪宗頌古聯珠通集


睡眼三番打不開忽然狂踙吼如雷君看馬帶紅纓只是去年曾秀才野軒遵


一拳拳到黃鶴樓一趯趯翻鸚鵡洲有意氣時添意氣不風流處也風流白雲端


雷電喧轟海岳一家愁閉雨中門狂風忽起烏雲散白日滿天星斗分保寧勇


雷電風行便合巨鼇無便上灘頭反身一吸滄溟竭鍾皷山河四百州照覺捴


便言佛法無多子大丈夫兒肎自乖肋下三拳明有信不黃檗付將來真淨文


樷林猛烈是黃檗拈棒便打途中客回到大愚却知恩老婆面上與一摑黃檗勝


一槌便當未為奇六十山藤是太遲至竟不能知痛痒上堂猶道拂蒿枝佛國白


三度龍門點額回高安灘裡浪如雷湧身再向洪波激透出滄溟眼便開雲溪恭


九包之千里之駒真風度籥露機發樞劈面來時飛電卷迷雲破處太陽孤捋虎見也無箇是雄雄大丈夫天童覺


點額三回下禹門雙腮曝日赤如焚一朝忽透桃花浪騰騰頭角生風雲風雲生不可揚髫獵獵歸瀛洲老龍相見還相問吐出明珠更不羞上方益


問的的意不是作戲三轉被打有甚巴鼻旻古佛


鷲峯痛打不死高安輕撥便活見機獨露三拳當鋒誰辨一喝長靈卓


臨濟度三夏不黃檗禪上來六十棒手脚遂忙然忽悟婆心切反行肋下拳無人知此意林下憶三玄張無盡


劈開華岳連天色放出黃河到海聲瞎驢死後蒿枝折大地如今有幾人龍門遠


資糧更不著些些岐路年深恐轉賖直下痛施三頓棒夜來依舊宿蘆苓真淨文


打破當年山鬼窟豁開正眼耀坤三拳肋下無多子一喝雷轟迸海門佛泰


黃檗棒頭曾不顧高安拳下錯商量茲徧界生荊佛法初無一寸長佛照光


棒下承當早自欺人饒舌固非冝縱知佛法無多子爭佀當時未問時遯菴演


黃檗堂前喫棒去大愚肋下築拳來若言佛法無多子到底分明眼未開誰菴演


一渾家盡滅門更加兩頓累兒孫銀山鐵壁俱穿透萬里無雲宇宙分密菴傑


黃檗高安老骨撾端居寰海定龍蛇尿床鬼子無巴鼻一箇葫蘆販兩家笑翁堪


黃檗山頭喫棒大愚肋下築拳佛法的的大意猶隔十萬八千破菴先


三度扣關轉不開赤手迢迢空徃來忽然業鏡百雜碎始覺前滿面木菴永


禍福無門口自招三遭瞎棒打驢腰可憐敗國亡家恨萬古春風吹不消天目禮


臨濟師黃檗何曾把手行堂腮并築肋孝順兩邊生朴翁銛


鳴條浩浩風雨雲反覆在其中千波萬浪驚天地到海方知信不通虛堂愚


臨濟喝霹靂一聲邪腦裂忽然透出蒼龍宂擊碎明珠抝角折海印信


入門便喝已是忉怛無限杜禪和由更論該括大洪恩


萬里青霄絕點塵一聲霹靂震坤茫茫宇宙人無幾箇如今有腦門白雲端


一劍定塵憑何辨主賔梯山齊入貢誰識聖明君大洪遂


當鋒喝喝震春雷萬蟄龍蛇眼豁開忽若反身無伎倆任千古臥塵埃佛國白


驀然一喝迅雷奔蟄戶雖開命少存若有轉身方用路休觀芳草怨王孫道塲如


赫日光中轟然霹霹禹門浪急風高無限錦鱗點額普融平


一喝當機疾怒雷爍迦羅眼頂門開西天四七二三老那箇堪任這一槌佛心才


順無蹤聖凡泯迹白日青天雷奔電激正法眼藏滅無傳臨濟老漢白拈賊雲岩因


驀地如雷喝一聲聖凡此不情直饒刦火焚三際此喝常存性轉明雲盖昌


蟄戶幽扄凍不開虛空忽震一聲雷龍一一拏雲霧蚯蚓頭頭食土埃張無盡


入門便喝全無巴鼻引得兒孫美粥飯氣徑山杲


張公未醉李公扶此嘉聲滿道途却被金剛開口咲誰能愛護身符佛燈珣


龍控懸河海月秋霞風雨一時波濤急急人難會截断千江水不流剋符道者


入門便喝絕商量空奮雙拳立紀綱反轉殺人三角眼樷林千古受灾殃佛照光


喑嗚叱咤萬人氣索佛法商量猶欠一著無著捴


相逢便喝忉忉怛怛十字街頭打併榼典牛游


喝下忽雷驚聲前休領略當鋒囓鏃時蹉過苐一著不在壁立處豈向平地泊野水白連天秋空飛一鴞應菴華


之乎者也雪月風芲頭面各別事同一家或菴躰


晴空轟霹靂官路栽荊沒興遭逢著前後不吉無凖範


奪旗掣皷著精神父子雖親法不親為報四方禪客道等閒莫作守株人真淨文


百頭馬裏一頭騾踢踏縱橫不奈何今日風顛臨濟是却令黃檗打維那佛鑑懃


黃檗倒地維那扶起火葬活埋清風未已真如喆


黃檗活作死醫臨濟死作活用維那聽事不真未免喚鍾作甕月堂昌


帶礪山河畫土疆漢高殿下有張良千言萬語無人會又逐流鶯過短墻翠岩真


手裡钁頭今日用喻已玉石千鈞重直饒八臂大那吒盡力搖來搖不動佛鑑懃


風吹雨打莭還枯千尺龍蛇插太虛堪咲兒孫無伎倆一生此被搽糊菴樞


卞璧無瑕奪日輝秦王雖愛不輸機可憐又入相如手一陣清風滿路歸佛印元


春風浩浩烘天地是處山藏靄裡無位真人不可尋落芲又見隨流水白雲端


播土揚塵沒處藏面門出入太郎當撒撒尿渾閑事浩浩誰分臭與香保寧勇


眉橫鼻直眼睛烏擒住元來是鬼奴橛拋來渾不管看人猶自面糢糊上方益


樷林獨步更無雙臨濟機鋒不可當至今四百年來事亦有兒孫再舉揚道場如


無位真人面門出入凡聖不名死生何立雖然徧界不曾藏恍惚無處拾雲盖昌


無位真人臨濟道勸君不用更尋討鳥道無功游者稀百尺竿頭要親到通照逢


聲色不干眼耳天地本自同根岩下忽聞啼鳥反身又到松門佛心才


無位真人赤肉團興來擺手出長安將軍自有嘉聲在不得封俠也是閑踈山常


面門出入每相見日月由來不識真海岳慣游知己少反身臥嶺頭雲踈山如


面門出入見還難無位真人咫尺間去路一身輕似葉高名千古重如山鼓山珪


腦後見腮村僧大開眼了作夢雖然趂得老鼠一棒打破油甕徑山杲


萬法一如不用揀一如誰揀誰不揀即今生死本菩提三世如來同箇眼長沙岑


赤肉團上無位真人左眼八兩右眼半斤貴買賤賣黃金白銀保寧勇


漳泉福建頭匾如扇只可聞名不可見面真淨文


好芲當面貼認著被渠使不認貼芲時滿口有牙齒無位真人處處獻新攔胸扭住不落主賔橛橛三人證龜作箇鼈月堂昌


無位真人不隱藏面門出入露堂堂應機接物頭頭現直得家聲播大唐禾山方


鑄印銷印全提正令要識綱宗不隔一瞬尼無著捴


春雪滿空來觸處是芲開不知園裏樹那箇是真梅訥堂思


棒頭落莭來反本閃電光中立信旗殃害樷林無雪處幾人錯認口頭肥或菴躰


功德天黑暗女有智主人俱不取後代兒孫渾莾鹵宏綱委地憑誰舉正覺逸


院主下喝典座禮拜臨濟令行古今獨邁真如喆


臨濟全機格調高棒頭有眼察秋毫掃除狐兔家風峻變化魚龍雷火燒活人劒殺人刀倚天照雪利吹毛一等令行滋味別十分痛處是誰遭天童覺


寶劍持來刃佀霜幾回臨陣斬蠻王有情有理俱三叚一道寒光射斗傍白雲端


米闍意氣驕輕如春雪自飄飄纔方落地人皆愛力不禁風當下消佛鑑懃


一堆紅燄亘晴空不問金銀銕錫冋入裡盡教成水去那容蚋泊其中徑山杲


萬里無雲青天白月斗轉星移雷奔電激展得勝旗奪連城壁唱太平歌吹無孔笛南堂興


吹毛在握逞全威不許依門傍戶窺是聖是凡俱坐斷直教千古轉光輝塗毒


行喝也打禮拜也打臨濟大師可知禮也巳菴深


不問是誰俱截斷殺人湏是上將軍棒頭有眼明如日要識真金火裡看無禪才


千尺綸直下垂錦鱗撥剌上鈎時斜風細雨歌歸去醉倒蓬窓百不知別峯印


家常添鉢繞村行驀地一聲無厭生化主分明嫌少在籬門掩却強惺惺天目禮


添鉢家常乞食時柴門掩處莫遟疑白牯手叚重拈起鐵眼銅睛換却伊野牛平


蠅見血鶻提鳩拳來踢報膠漆相投難提掇處轉風流虛堂愚


大抵宗師謁者難得盤桓處且盤桓儂家自有同風事蘆管橫吹宇宙寬翠岩真


主賔都落苐三機陣陣開旗不展旗石火光中分勝負倒騎鐵馬上湏彌鼓山珪


五月五日午時書赤口毒舌盡消除更饒急急如律令不湏門上畫蜘蛛徑山杲


棒頭有眼眼裡無筋多逢濁富罕遇清貧自入洞門鎻斷不知世上幾經春雪菴瑾


閃電光中賔主分虛空背上立綱宗祖師活計只如此後代兒孫掃地空松源岳


兩堂上座緫作家其中道理有分拏賔主歷然明佀鏡宗師為點眼中芲汾陽昭


啐啄之機箭拄鋒瞥然賔主當時分宗師憫物垂緇素北地黃河徹底渾慈明圓


箭鋒相拄自譊訛李廣雙鵰射得多堪咲人來望天際歷然飛鷂過新羅佛印元


兩堂上座齊下喝眼裡瞳人帶金屑錐刀同用不能分黑漆崑崙迷夜月浮山遠


一喝湏教水流歷然賔主未輕酬當人若觧通消息半夜扶桒出日頭海印信


兩堂齊下喝歷然分賔主著此機關南金賤如土地藏恩


賔主歷然句下分三玄此振坤如今多少途中客盡日區區獨自奔雲溪恭


兩陣交鋒作者機當人施設在臨時若逢李廣將軍手定國安邦付與誰草堂清


離婁明不到師曠亦訛箇中識賔主日午下星河黃龍震


以平報不平王法本無親臨濟雖明眼也是黃龍精徑山杲


兩堂齊喝主賔分照用同時透古今臨濟正宗傳盛化兒孫得旨意深深大溈智


一喝當機賔主分莫捋知見強踈親反身師子威獰甚眼裡無筋一世貧無著緫


斷際全機繼後踪持來何必在容巨靈擡手無多子分破華山千萬重雪竇顯


不隨前後獨超古今喚回千嵗夢飛出九臯禽直下一槌光迸散斬新彈子出爐金天童覺


掣電之機過趙州為人湏到結窮頭掌中擎出香山子直上高高十二樓佛鑑懃


一棒一條痕一摑一掌血若無般若靈根到此如何打發南華昺


出頭露角指點方見見處不分定鍼線下床扭住纔擬議拓開一掌佛法意脊背汗流喚得四白蓮芲向半天開月堂昌


半斤是八兩八兩是半斤不識耀州銕喚作出山銀菴樞


案頭書勑令行時閫外全提殺活機回首華山孤頂望巨靈神亦竪降旗瞎堂遠


全全放不通風點破將來已不中禮拜起來雖悟去街頭咲倒李三翁別峯印


大悲觀音開正面官不容針通一線鼠拽葫蘆有底忙鬼爭漆桶無人見鼓山珪


昧却當陽箇一著牽來拽去互施呈不知除却王維手更有何人畫得成徑山杲


十二面觀音兩箇都不識把手歸去來形端而影直人生相識貴知音水入水金金退谷雲


霹靂未聲閃電不影三更月到窓半夜驢覷并快騎駿馬驟高樓一塵不動湏彌頂最菴印


有客平田問路頭高擡白棒打耕牛春光眼底無多子一對鴛鴦逐水流笑翁堪


烏藤倒拄向平田便把羸牛痛下鞭更說養來經五嵗始終只是老婆禪天目禮


白水田邊問路頭雪眉婆子打耕牛草鞋泥滑青山遠不是愁人也著愁橫川珙


目前條路平如砥何不堂堂掉臂行撩撥老婆牛發赤身挨棒可憐生竹屋簡


力在如今作用時情存毫忽便成欺誰知脩水千峰碧盡入秋風一瘦蔾虛堂愚


孔明諸葛隱蓬廬明主求賢三下車為報將軍莫輕躁先生謀必無虞崇覺空


法身報身化身咄哉魍魎妖精三眼國中逢著咲殺無位真人徑山杲


正法眼藏何生滅棒下分明湏見血當時正令不曾行瞎驢此爭饒舌佛印元


圓寂將歸敘別時叮嚀法眼好任持喝下不開泥水路瞎驢此少人騎黃龍南


正法眼藏誰傳得喝下滄溟徹底此瞎驢無覓處鐵山歸路黑澷澷佛慧泉


劈破華山雷未猛照開滄海月非光瞎驢滅却正法眼直得哀聲振大唐白雲端


出門握手再叮嚀徃往事叮囑生路遠夜長休火大家吹滅暗中行保寧勇


叮嚀法眼示將終一喝玄關絕不通自此瞎驢無覓處幾多江上問漁翁照覺捴


决別雌黃辨作家當頭一喝定龍蛇令行塗毒無能進縱得瞎驢徒沙三祖宗


臨濟全機何指的瞎驢親喜遇知音宗風要見長無隊流水高山意轉深靈源清


密室遺言不再徵臨行何必在叮嚀鳳毛一息驚天地水石生光四海清雲溪恭


忽雷纔震雨如傾九曲黃河漲四溟頼得斗門能下閘滔滔萬里絕流聲普融平


信衣半夜付盧能攪撓黃梅七百僧臨濟一枝正法眼瞎驢滅却得人憎心心相印祖祖傳燈夷平海嶽變化鵾鵬只箇名言難比擬大都手叚觧反騰天童覺


玉洞玄關道路長蟠桃不是等閒芳遮藏不許時人見只恐春風漏泄香上方益


丹鳳引雛栖竹寔羚羊挂角覓應難瞎驢滅却正法眼聲價喧然宇宙寬佛心才


瞎驢滅却正法眼出得兒孫徧大唐湏信茫茫浪裡酌然別有好商量佛鑑懃


萬朝宗勢未休魚龍出沒任沉浮瞎驢滅却正法眼直得黃河却倒流南華昺


到老不曾開語路臨行回首却叮嚀深深海底猶嫌淺直向金剛水際行鼓山珪


瞎驢一喝眾皆驚正法那堪付與人三要三玄俱喪盡堂堂擺手出重城徑山杲


叮嚀正法信非虛堪咲臨行曾看華山圖籍上又添潘閬倒騎驢海印信


三聖一喝少人提掇雖是死蛇觧美也活來蠅臭肉硬紏紏透網金鱗活潑潑臨濟瞎驢君子可八草堂清


瞎驢滅却正法眼臨濟反身便倒騎佛祖位中不得斷無踪跡許誰知慈受深


萬仞峰前握手時清歌一曲少人知但見瞎驢驚宇宙不知法眼付傳誰雪竇宗


也大奇也大奇烏頭彷彿附子依稀萬里一條寒澗水蔡州打破幾人知幾人知咦馬面夜义牛頭獄卒湛堂凖


大寂宗風示後昆金剛寶劍利當門瞎驢滅却正法眼那箇男兒觧出群正堂辨


臨行特地揚家醜帶累傍人滿面慚霹靂一聲雲雨散至今父子未相諳誰菴演


垂慈只要緫通靈不是宗師妄自生擔板直教湏放下免伊虛度百千生汾陽昭


睦州喚隨卦斷回不回擔板漢楊無為二


不重師承重至公諸方誰敢觸機鋒指教臨濟黃檗接得雲門嗣雪峯織屨只知供母飯閉門那更話禪宗樷林到處蒙霑潤莫測風雷起老龍


腦後與一錐頭頭墮坑坎直饒喚不回也是虛擔板透過睦州關坤一隻眼長靈卓


辛辛辣辣啀啀喍喍識濟北為大拶雲門墮險崖機峻莫偕言如枯柴夫是之謂陳蒲鞋圓悟勤


電火光中休草草劍輪鋒上莫忉忉等閒放却全身入終不當頭犯一毫鼓山珪


睦州擔板那容眨眼闊狹短長不湏增減徑山杲


睦州擔板幾人扶喪者多應在半途言下要教通徹去逈然心眼頓醒甦椘安方


睦州擔板漢作事分衲僧鼻孔撩天言下要知端的南堂興


朴寔頭禪無伎倆一句分明如擈相客來只是呌擔板不知的當誰擔板菴樞


睦州檐板漢來見一邊淺深三尺水上下兩重天雪菴瑾


山之峩峩水之湯湯冷眼覷著無處慚惶別峯印


紅爐起浪拍天飛疾焰過風孰敢窺任是三頭并六臂到此休誇苐一機木菴永


見成公案未除瑕放過方能脫鎻枷四海澄清人富庶更來石上種油麻覺海元


見成公案便相當秤則稱斗則量非較當年三十棒至今平步也翱翔佛燈珣


呼蛇易遣蛇難袖裡金槌不易看長安夜夜家家月誰知愁樂有多般海印信


見成公案沒商量不動毫便廝當二十烏藤聊放過可怜雪上更咖霜無際


見成底事沒商量剔起眉毛未廝當日暮碧天鴻雁斷海門斜去兩三行木菴永公案已見成放汝棒三十木馬走佀泥牛趂不及復菴封


一點曾無異微塵刼不增百千諸佛眼同共此靈明明招謙


禪師拄杖秀才筆伎倆皆手中出八法論書如未明面前一點黑如漆佛鑑懃


一着機先用得親可憐窮子眼無筋湏知八法論書處前箭猶輕後箭深水庵一


八字打開十分漏泄孤危不立道方高伎倆更無隨意說別別南斗七号北斗八護國欽


春去秋來古與今相逢休論幾時深飢飡渴飲無他事儘聽滿頭霜雪侵保寧勇


楊子江頭波浪深行人到此盡沉吟他時若到無波處還佀有波時用心千峯琬


家山歸到莫囙循竭力寅昏奉二親機盡功忘恩義斷便成不孝闡提人丹霞淳


忽然不然如鋏如鉗神仙秘訣父子不傳別峯印


忽然忽然頭上是天不然不然脚下是地直下來也無處回避孤峯深


傾盡寶山寶全身入荒草若是鳳凰兒不向那邊討松源岳


學道先湏入頭處既得入頭莫孤負明明向道尚猶迷何况言中曾盖覆本覺一


兩喝與三喝作者知機變若謂騎頭二俱成瞎漢誰瞎漢拈來天下與人看雪竇顯


睦州檐板漢觧使不觧筭人前嬴得五百家中着了一貫普庵玉


出群湏是英靈漢敵勝還他師子兒選佛若無如是眼假饒千載亦奚為南堂興


凜凜將軍令已行八荒四海要澄清提來劍氣干牛斗洗蕩氛埃見太平天童覺


殺人不眨眼救人湏出手論寔不論虛合升始為斗高揖釋迦不拜彌勒喫棒趂出猶費力滴水冰生知未知拋塼引玉有人識月堂昌


鈍钁頭邊得意時閒芲着子不愁伊幾人不善根株者只見枝頭更長枝長靈卓


睦州只愛錐頭利這僧不見鑿頭方直饒轉得百千藏這般供養也尋常鼓山珪


一氣轉一大藏教頓漸偏圓權與寔無邊妙義炳然彰元來一字也不識徑山杲


等閒一問垂千古此樷林共播揚堪咲睦州無相度饆饠子要先甞菴樞


問若傾湫荅如倒岳出草羚羊時挂角明眼衲僧如何卜度尺短寸長一任貶剝投子舒


快人一言快馬一鞭停囚長智十萬八千木菴永


良玉不雕美言不文村三月裡別是一家春息庵觀


重重去盡自平常春暖風和日漸長戶外鳥啼聲細碎岩芲狼藉滿山房自得暉


登壇道士羽衣輕呪力雖窮法轉新拇指破開天地暗蛇頭攧落鬼神驚瞎堂遠


披簑側笠千峯上引水澆五老前中有田難納履睦州倒退在傍邊南岩勝


昨日茄子今日種冬一聲河滿子和月落誰家咲菴悟


酌然不知無孔槌當面一擲佛祖難窺肯堂充


脫略情塵老睦州頭虎尾一時芳草渡頭韓幹馬綠楊堤畔戴嵩牛正堂辯


一隊衲僧來一隊衲僧去打破睦州關大地無寸土大川濟


一隊衲僧來一隊衲僧去搆得搆不得銕蛇橫古路雪磯綱


溪邊嫰桺條條綠陌上桃芲紅勿謂東君無管帶更加暖日與和風佛性泰


水中鹽味色裡膠清若人辨得天下橫行草堂清


烏石老古錐門風能峭絕有問毗盧師開口端的別齒有嚙鏃機天無苐二月軟語若金剛漚和是生滅南堂興


毘盧師法身主通身是口寔難舉縮却舌頭啞口時獨許洞山暗相許不相許猫兒偏觧捉老鼠喝堂一


一不作二不休賔主互換有來由焦磚打着連底凍赤眼撞着火柴頭松源岳


峻硬門古莫儔曾郎欲入竟無由為渠八字打開着嬌綠覆田秧滿疇竹屋簡


養成羽翼鳳凰兒老觀門下偶差池冷地忽然思舊債却來別處討便冝無着捴


草舍柴門僻更幽何期過客也經由蒿湯禮不知愧猶對傍人賣口頭断槗倫


鄷城寶劍沉埋久一道寒光射斗牛不是張華辨端的只應千古枉淹慈受深


翰墨場中喚得回桂林昨夜覺芲開暗香漏泄通消息散作人間調鼎才自得暉


浮雲宿霧兩朦朧行徧千峰與萬峰驀地喚回霜夜夢舉頭親見月當空萬菴柔


曾落石霜機外笏又扶麄行到唐天只將四海垂綸手鰕蟹魚龍一串穿虛堂愚


密行第一精鑑還希具擇法眼真箇不知黃龍新


以何為第一不知親切破布褁真珠傾城換不得月坡明


一物不將來肩頭擔不起言下忽知非心中無限喜惡毒既忘懷蛇虎為知己清風幾百年至今猶未已黃龍南


移高就下縱威權觧脫門開信可憐不得空王真妙訣動隨聲色被勾牽真淨文


不妨行細輸先手自覺心麄愧撞頭局破腰間斧柯爛洗清凡骨共仙游天童覺


一物不將來教渠放下着廓爾悟無生活計俱拋却旻古佛


力放不下着力擔不起將謂一物無元是自家底見得自家底心中大歡喜自茲家業興一舉九萬里龍門遠


一物不將來兩手提不起直下要承當渾是自家底佛燈珣


劈面呈機不等閒纖毫盡處重如山斷腸曲調如親流水悲風不用彈塗毒


赤心片片少人知滿口含霜特地疑奉報五湖學道者不湏孤負一雙眉月庵果


趙州放下著碓觜忽生芲雖然無一事驗盡當行家雪堂行


驀就膏肓打一鍼當時無處着渾身呵呵咲入嚴陽去蛇虎為隣不可尋密菴傑


嚴陽携狗頭臭穢於人怕囙何老趙州與酬羊肉價野牛平


一莖兩莖斜其意毒如蛇三莖四莖曲無疑入地獄言下若知非心空及第歸堪咲蔣山老無端入荒草應菴華


一莖兩莖斜踈影動龍蛇心疑生暗鬼眼病見空華三莖四莖曲還我一樷竹時引清風來落葉填山谷恁麼會得多福一樷竹若也不會三莖四莖曲無禪才


父子相將草裡行星馳電捲迅雷轟賺他無限英靈漢錯認鞍鞽過一生辛菴儔


切忌隨他不會他大隨此語播天涯真淨性中纔一念早是千差與萬差北塔祚


菴的子大隨師人問隨他師亦隨返顧不能休駐意更生異見却狐疑汾陽為汝開天路萬別千差一道歸汾陽昭


刦火光中立問端衲僧猶滯兩重關可憐一句隨他去萬里區區獨徃還雪竇顯


隨他去隨他去千手大悲攔不住刼火光中相徃來銅睛眼無尋處正覺逸


壞與不壞俱非內外不隔毫尋常面對道吾真隨他去亦太無端袖裡金槌豈易看問罷不知何處去白楊風送壠頭寒佛慧泉


刼火洞然大千何在壞與不壞漆桶不快肯更隨他去被謾又太煞若是箇中人終不到錯會法雲秀


步步相隨是大隨左邊吹了右邊吹思量未免空氣何不將暖肚皮保寧勇


壞與不壞舌無骨驀面看時眼突出大隨猶在刼火中天下熬熬謾啾唧白雲端


刼火洞然大千壞面前鼻孔鎮長在只為隨他一句言腰間失却箇皮袋地藏恩


壞與不壞兩相猜劒閣龍舒謾徃來何人更有樊公脚一鴻門雙扇開慈受深


刼火洞然俱敗壞青天白日愈光輝王孫醉寢迷春夢不覺鶯啼柳絮飛佛智裕


臭蓬中迸出鐵蒺蔾當陽如未委喪却目前機佛性泰


壞與不壞言端語端舌頭咬破自覺心酸大隨投子終無兩般萬里區區獨自徃還椘安方


陷虎之機総不知便隨流去落東西大隨自是持綱手放去來要驗伊圓照本


六合傾翻劈面來暫披麻縷混塵埃因風吹火渾閑事引得游人不肯回壞不壞隨不隨徒將聞見強針錐太湖三萬六千頃月在波心說向誰通照逢


了然無別法誰道印南能一句隨他去千山走衲僧寒鳴砌葉鬼夜禮龕燈吟罷孤窓外徘徊恨不勝唐景遵


壞與不壞兩彩一賽本無是非說甚憎愛雲過長空了無碍君不見衲僧鉢袋子接得將來日裡晒佛鑑懃


壞與隨他去如何不肯休未明端的意特地覓回頭龍門遠


刼火洞然大千俱壞這箇魔魅百生冤債禪流若問壞不壞昨夜石人闘禮拜南堂興


銕負鞍無固必牽犂拽不辭勞貪生逐日區區去誰管年高白髮饒簡堂機


刼火光中共唱酬隨波逐浪謾悠悠剖盡衷腸人不會草鞋拈取盖龜休石庵玿


才伸刦火光中問便觧隨他去復回回到悔來坡下路亂山依舊碧崔嵬北磵簡


如龜六藏已彰名休向人前弄眼睛一隻草鞋都盖却直至如今猶未惺北塔祚


問處爭如荅處親眼中難着透金塵長安一路無多地過得潼關有幾人佛慧泉


分明皮上骨團團卦畫重重更可觀拈起草鞋都盖了大隨却被這僧謾白雲端


露足藏頭可煞奇千年誰謂是靈龜雨傾不觧隨流去浮木相逢是幾時保寧勇


皮骨曾將問大隨當頭一着更狐疑可憐無限尋聲迹不薦羚羊挂角時照覺捴


大隨庵外一龜兒僧問如何骨褁皮草鞋盖了無人會白雲流水共依依地藏恩


皮褁骨骨褁皮吉徒自亂針錐草鞋覆了獨歸去千古何人識大隨普融平


千古清聲老大隨機鋒壁立杳難窺未能直下超凡聖只道將鞋盖却龜禾山方


庵的子大隨師一著當頭更莫疑大地山河都盖了他衲子下針錐旻古佛


骨褁皮皮褁骨大隨老子無窠窟上士聞之咲未休中流特地生疑惑龍門遠


皮褁骨骨褁皮分明道了復何疑拈起草鞋如未委不如別處且烏龜佛性泰


法不孤起仗境方生烏龜不解上壁草鞋隨人脚行佛燈珣


學道湏教正眼開莫將狂觧意中猜脫鞋龜上人難會遂使携囊特地來天童覺


木禪庵畔定光老兒非銅非鐵無相無為有擎天之力有地之威有射鵰之手有囓鏃之機口如大海眼如眉人間天上許誰知南堂興


骨褁皮兮皮褁骨大隨放出遼天鶻東西南北謾檯眸不知已過新羅國無凖範


休將皮骨強分張得六藏時且六藏隻履盡情遮盖了這僧無事可思量此山應


千載靈龜庵下出團團骨上卦重重草鞋盖却無頭尾且旁人定吉凶橫川珙


楖杖頭光閃爍錫羅捲褁面鄒鎪肩擔背負出門去好是無人敢駐保寧勇


大隨山下路縱橫老竹蒼藤處處生四海五湖為客慣二更無月也湏行慈受深


識法者惧欺敵者亡水中辨乳源是鵝王天童覺


一輪明月照瀟湘更不逢人問故鄉自是天涯慣為客任他猿呌斷人腸上方益


把火入牛欄反身外面看梨芲千點白春雨幾聲寒月堂昌


赤土畫簸箕團團無縫佛眼覷不見海神不知價簸土揚塵無處尋山高海闊白雲深南堂興


簸箕有唇米跳不出天下衲僧赤更湏撥轉上頭關十方世界黑佀漆應菴華


山前麦熟報君知佛祖端由辨者稀莫學朱涇老禪伯滿舩空載月明歸象田卿


大匠不巧大儒不學動輙中方圓舉皆成禮樂堪咲鄉村賣卜人徒勞鑽破烏龜殼無凖範


刼初刼末法弱魔強定光老子銕作脊梁文經武緯把定封疆碧天雲散祖風涼佛日光輝舜日長南堂興


來機深辨有舒有卷移却案山重添鍼線千年田八百主直下承當還莾鹵郎當屋舍沒人修片瓦根椽誰去竪君不見甜徹蒂甜苦瓠連根苦月堂昌


師師師知知知三三兩兩過遼西一雙紅杏換消梨琅琊覺


靈當初密對揚時中文采已全彰後人不見雲門老一字千般謾度量佛印元


師之一字太巍巍獨向寰中定是非畢竟水湏朝海去到頭雲定覓山歸白雲端


靈大師雲門首座只知立碑不覺話墮智海山僧為伊點破知燈是火如麻信火是燈能幾箇智海清


師字相酬作者知韶陽千古特光輝范范宇宙人無到底誰明一字師旻古佛


西來祖意若為酬手把明珠已暗投却被雲門添一字致令千古閙啾啾寶峯明


靈面皮多葛怛韶陽板齒上生毛拍右膝會得國清才子貴拍左膝不會家富小兒嬌此庵元


師之一字見還難直下應湏透祖關縱使祖関開正眼前頭更有萬重山佛照光


師之一字太孤危文彩全無作者知不領韶陽提起處且默處認殘碑天目禮


達磨西來唯賣卜吉凶在汝不由人箇中只是依爻斷豈有人情踈與親本覺一


金木水火土始終顛倒五六下四三初爻傳白苦苦卜得此卦一生貧遠信不來病人死庵需


金木水火土一二三四五南泉王老師不打塩官鼓即庵覺


金木水火土大蟲元是虎好咲李將軍藍田空沒羽無凖範


分明歷世三十春因悟桃花色轉新人人盡得靈雲意不識靈雲是何人首山念二


玄沙道處少人知密密相逢更莫疑今古相傳親的旨少年多是白頭兒


昔日靈雲自有知桃花已落布華夷寰中劍當鋒者未徹橫身斬萬機汾陽昭


傷嗟尋劍客桃芲遇春開靈雲一見處令我咲咍咍神鼎諲


二月桃芲處處新靈雲一見更無親相逢盡道休官去林下何曾見一人慈明圓


本無迷悟如麻獨許靈雲是作家借問徧叅諸祖客不知何處見桃芲雪竇顯


春暖桃芲紅靈雲千古道還同玄沙語樷林問南北東西路莫窮正覺逸


不是玄沙定紀綱靈雲那得事全彰桃芲覺了咸皆委未徹何人共躰量師子離群山岳靜象王回顧海澄光二師不並歸何處釣魚舩上謝三郎浮山遠


桃芲見後謂無疑壯志由來本是伊若問玄沙言未徹現前贓物自家知雲峯恱


二月三月景和融遠近桃芲紅宗匠悟來猶未徹至今依舊咲春風黃龍南二


龍象相逢世不群一來一去顯踈親時人不悟其中旨摘葉尋枝長客塵


子路當時問要津滔滔天下丈夫人相逢相見若如此更有春風春又春翠岩真二


學劍宗師定不差樷林浩浩是玄沙一塵纔舉知端的東海東邊萬萬家


春暖桃芲帶露開靈雲一見悟靈臺玄沙諦當傳千古誰觧雌黃息眾猜淨照臻


桃芲開處忽伸眉未徹玄沙也大奇幾度狂風吹擺後依前似火萬千枝佛慧泉


二月春雨霽時小桃紅綻兩三枝紅白爭妍人盡見因甚靈雲獨不疑法雲秀


靈雲偶尓見桃芲三十年來得到家何事玄沙未相保枯根株上別抽芽楊無為


靈雲悟後復何如未徹無人辨得渠千古華山山脚下豈知潘閬倒騎驢白雲端


萬年松下忽相逢鳴條浩浩風堪咲晚來無覓處崔嵬和雨在雲中保寧勇


崑崙捧出無瑕玉赤水波心得夜光今古有誰能辨別釣魚舩上謝三郎成枯木


奇一見桃芲後萬別千差更不疑獨有玄沙言未徹子孫幾箇是男兒真淨文


蠢動含靈同一性山河大地盡知音昔人觧道黃鶯道似共桃芲說舊心雲居祐


桃芲見了狐疑盡因甚玄沙却不然今古樷林爭浩浩欲驅良馬路揮鞭三祖宗


靈雲老倒泄生涯消息傳來到謝家未徹根源箇端的教春力自開芲溈山秀


靈雲聲價傳千古點撿元來未作家芳草滿園盡春色如何唯說悟桃芲地藏恩


堪咲春風漏泄機桃芲新發舊年枝螺江有箇釣魚客咲殺靈雲道不疑佛國白


春來物物盡紛華堪羨靈雲是作家一見桃芲心境絕老胡空自涉流沙雲盖昌


靈雲眼中絕翳玄沙袖裡藏鋒把手直上峰頂一咲天地斗空佛心才


靈雲見了絕譊訛獨步寰中不較多敢保老兄猶未徹令人疑着俻頭陀長靈卓


靈雲一見不再見紅白枝枝盡着芲叵奈釣魚舩上客却來平地摝魚鰕洪覺範


溪上桃芲開爛熳不知誰觧見靈雲頭頭緫是吾家物一念圓成盡属君通照逢


靈雲昔日悟桃芲十里春風斜敢道老兄渾未徹夢中開眼見玄沙旻古佛


山鳥芳時分外啼桃芲如火映前溪明明三十年來事可咲靈雲說悟迷祖印明


陌上咲春風枝頭漏消息紅光爍太虛豈藉陽和力學劍宗師既不疑玄沙未徹新奇掃除學路刮肌骨格外之機如電佛圓悟勤


春來依舊一枝枝同地同天道不疑未徹之言人莫問令人特地咲嘻嘻龍門遠


百煉精金大冶中任他騰燄亘天紅湏拈出教人看添得行家價轉豐開福寧


十分風采露堂堂玉蕋璚枝末比量剛被傍人論好醜囙茲難嫁與潘郎佛性泰


二月桃芲爛熳時靈雲一見更無疑玄沙未徹誰相委鼻孔來向下垂南華昺


靈雲一枝迎曉露玄沙一朵已離披畢竟水湏朝海去到頭雲定覓山歸文殊道


終日看天不舉頭桃芲爛熳始擡眸饒君便有遮天網到得牢關即便休佛燈珣


盡道見桃芲悟道此語不知還是無茫茫宇宙人無那箇男兒是丈夫打破鬼門關日輪正當午一箭中紅心大地無寸土徑山杲


桃芲尋劍客不語咲春風白頭歸未得家住海門東敢保老兄猶未徹玄沙之言何太切君看陌上桃芲紅盡是離人眼中鼓山珪


似錦桃芲滿紅靈雲一見便心空當時不遇玄沙老爭得名喧宇宙中踈山如


桃芲端的悟靈雲添得玄沙刼外春滿地不知何處去塵塵剎剎露全身椘安方


玄沙未徹呷汁同罪千佛出世不通懺悔佛照光


學劍難提鋒刃頭艶光芲發便心休不疑句播乹坤內得旨唯憑月滿秋雙泉瓊二


玄沙聞舉悟中知當下云言未保伊一擊海濤皆湧沸天光回爍眼


靈雲桃芲見親切英俊超越古今哲星簇孤輪明皎潔和刃精揮用無絕玄沙敢保君未徹雲水休話箇生滅新羅打鐵燒脚熱磨礱還用三尺雪道吾真


滿樹桃芲行人競折靈雲悟後了無疑更有玄沙言未徹噓石明


仰面穿針不見天低頭拾芬不見地天地針芥無處安堂堂面目眼中翳君不見諦當未徹在齪人趂大彩月堂昌


桃芲春暖盡情開一見無疑頗俊不是釣魚舩上客無人把手上高臺東山空


靈雲悟桃芲玄沙傍不肯多少癡禪和擔雪去填井今春芲又開此意誰能領端的少人知芲落春風靜國清紹


春風二月半桃芲紅爛熳靈雲到處逢衲僧着眼看看看短棹孤舟誰居彼岸龍牙言


一箇烏梅佀本形蜘蛛結網打蜻蜓蜻蜓落了兩片翼堪咲烏梅咬鉄釘天童淨


一見便見猶隔圍玄沙老漢腦後痛錐名高豈在鎸頑石路上行人口佀碑塗毒


靈雲一咲見桃芲三十餘年始到家此春風春雨後亂隨名字落天涯慈航朴


靈雲親說悟桃芲端的無疑眼裡沙縱使玄沙言未徹相逢且喫趙州茶誰庵演


乞兒拾得錫暗地空寶惜撞着明眼人一文也不直木菴永


不疑不徹不失片片春風狼籍至今江北江南游子徒勞外覓休外覓明如杲日黑如漆別峯印


三月桃芲爛熳紅靈雲打失主人翁隨邪逐惡玄沙老半是真情半脫空雲巢岩


一見桃芲便垜眼銕圍生陷出無門倚墻傍壁知多少一度春來一斷魂少室睦


一見不勞朱粉施玄沙掃帚畫蛾眉只知掩得靈雲醜落盡眉毛自不知朴翁銛


紅入芳蹊錦色鮮酌然一點不相謾物歸元主自投合誰謂靈雲着眼看葛廬覃


午夜霜星斗寒長空雲盡山月落青天喫棒人盡知蒼龍退骨誰能覺金鳳衝開玉鎻關麒麟掣斷黃金索迢迢刼外孰能拘南北東西逈超卓雪竇宗


金雞啄王飛出鳳凰兒入戶能長嘯歸家著錦衣佛鑑懃


靈雲因問出家才驢事前行馬後來長慶不明真寔地句中認影影難開子今報諸禪侶九衢杲日照香街汾陽昭


驢事未了馬事來鍾聲纔斷皷聲催祖師愛喫和羅飯北有文殊在五臺佛慧泉


驢事未了馬事來一芲欲謝一芲開安南已得塵息塞北將軍唱凱回楊無為


東行不見西行利南頭賣賤北賣貴橫千竪百筭河沙九九反成八十二保寧勇


驢事未了馬事來鍾聲未了皷聲催春來縱步園閒看無限桃芲夾李開佛鑑懃


問端如箭透墻頼值靈雲手長駿馬蹇驢皆控勒鞭教戰勝出沙場南岩勝


松陰行不盡踈雨下無時世事幾興廢山中人未知蒙菴聡


驢前馬後識靈雲滿眼風埃絕點塵行徧天台并雁蕩歸來重看錦江春心聞賁


家破人已何所依無心無緒話求歸十年忌却來時路暫憶此時総不知投子青


河裡失錢河裡摝拈來天下任縱橫和雲買得南山地淺種深鋤恣意耕佛心才


天龍一指悟俱胝當下無私物匪齊萬互千差寧別說直教今古勿針錐汾陽昭


對揚深愛老俱胝宇宙空來更有誰曾向滄溟下浮木夜濤相共接盲龜雪竇顯


老倒俱胝一指頭金華山下幾回秋至今坐石安禪處猶弄精魂未肯休佛印元


丈夫無氣死無殊忽遇天龍陡頓蘇一指頭禪用不盡大悲千手費工夫野軒遵


問荅機關豈易酧無錢難作好風流心中有事說不得只得忙忙竪指頭佛國白


頓悟天龍一指頭河沙佛祖便同儔饒他鶖子懸河辨百億湏一芥旻古佛


不用將心向外求箇中消息有來由報言達磨西來意只在俱胝一指頭佛鑑懃


老大宗師竪指頭一生用得風流玄沙拗折無人會年來年去冷颼颼龍門遠


席簾蓬戶在門頭誰謂村居院落幽雨散雲山岳露珊瑚枝上挂金鈎惠照預


俱胝一指頭喫飯飽方休腰纏十萬貫騎鶴上揚州徑山杲


俱胝一指報君知朝生鷂子搏天飛若無舉鼎山力千里烏騅不易騎琅琊覺


俱胝老子指頭禪二十年來用不殘信有道人方外術了無俗物眼前看所得甚簡施設彌寬大千剎海飲毫端麟龍無限落誰手重任公把釣竿天童覺


獨脫風塵舉世無不明兵甲作良圖河清海晏來事自是時人不丈夫塗毒


俱胝一指禪古今成話欛打破鬼門關露柱尋無罅誰庵演


一着高一着一步闊一步五百年間生指出這條路這條路十聖三賢皆罔措月林觀


佳人睡起梳頭把得金釵插便休大抵還他肌骨好不塗紅粉也風流報恩演


俱胝一指頭一毛九牛華岳連天碧黃河徹底流截却指急回眸青箬笠前無限事綠簑衣底一時休山堂淳


俱胝鈍置老天龍利刃單提勘小童巨灵擡手無多子分破華山千萬重無門開


末山不露淩雲頂今古岧嶤在目前又道本無男女相非君莫辨火中蓮真淨文


非男女相獨間間正躰堂堂孰可攀一句不傳千聖眼九天風靜月彎彎自得暉


非男女相末山主今古堂堂常獨露常獨露兮見也麼清聲籍籍播寰宇月林觀

