中華大藏經（中華書局版）數位版, No. 1720 禪宗頌古聯珠通集


水出高原也大奇禪人不會眼麻彌若也未眀泥水句燈籠露柱笑嘻嘻慈眀為水出高原天下禪僧走似烟只清聲來耳畔不知流落那峯前正覺逸


水出高原上風翻浪似銀摛毫聊一頌夢裏說書紳翠岩真


衝斷雲根迸石來泠泠千古下崔嵬未明的的朝宗意取春深動地雷溈山秀


高原水出曉晴天對荅臨機豈偶然衲子不知流落處一尋寒木破溪烟地藏恩


穿雲迸石不辭勞天抵還他出處高溪澗豈能留淂住終歸大海作波濤雪岩欽


水出高原浪拍天四維上下絕塵烟分眀好個真消息未必時人到那邊高峯妙


暑往寒來春復秋夕陽西去水東流將軍戰馬令何在野草閑花滿地愁瞎堂遠


四五百條花柳巷二三千處管絃樓縱然有搭閑田地不是栽花蹴氣毬堂仁


家山指出路非遙萬仞嵯峨插碧霄一片白雲橫谷口幾多歸鳥盡迷巢水菴一


單鎗疋馬出汾陽端的還他主將強盆水草鞋橫室內殺人更不犯鋒鋩無際


百花藂裏鞭過俊逸風流有許多未苐儒生偷眼覷滿懷無柰舊愁何斷橋倫


千人萬人行一路幾箇移身不移步對靣拈香爐上燒齖即當漢又恁去白雲端


銀蟾出海照無私處處分眀是阿誰見靣不須重問訊從教日與風吹高峯妙


選佛堂前光燄燄分眀一柄道士劒果然堂頭放晚首座之言有神見野雲南


畫下畫上畫短畫長明眀揭示浩浩商量何似京師出大黃月忠


枕袋安眠淂自由任他人物閙啾啾麄衣糲食尤無念誰管扶桑日出頭海印信


不動尊提不起茫茫宇宙誰能委秋江清夜月澄鮮鷺鷥飛入蘆花裏高峯妙


老倒慈眀為指迷釣紋水出群機時人貪看蘆花白不見沙鷗隔岸飛石田薰


要悟即易要迷即難毫透不盡咫尺隔千山說食終不飽著衣方免寒憶昔五臺曾有語前三三與後三三圓悟勤


衲僧悟易要迷難無限漁翁失釣竿點銕成金猶自可點金成銕太無端別峯印


逆風吹又順風吹銕眼銅睛孰敢窺萬古碧潭空界月再三撈摝始應知高峯妙


焦磚打著連底凍赤眼撞著火柴頭將軍但有嘉聲在何必榮封萬戶侯石田熏


八十翁翁著綉靴開幽洞笑呵呵傍人指點忘歸路不覺腰間爛斧柯無菴全


一畒之地三蛇九鼠物是定價錢是足印空叟


曲蟺著兩頭摮啞子得夢自家笑笑到天眀說向誰烏鴉解作麒麟呌正堂辯


瑯琊指出五般病舉世良醫發藥難直下為君俱擊碎延齡何必九還丹少室睦


混混玲瓏無背靣拈起有時成兩片且從依舊却相當免被傍人來覷見白雲端


當明不犯體全彰進步剛然要論量妍醜只因逢古鏡回頭滿面負慚惶大洪遂


見有不有反手覆手瑯琊山裏人不落瞿曇後天童覺


相罵饒接觜相唾饒潑水塵舉大地花開世界起一模脫出絕功勛句裏挨開大施門圓悟勤


因風吹火徒為妙借手行拳未足多清淨本然隨口道忽生大地與山河佛鑑懃


清淨本然云何忽生山河大地大小瑯琊禪師借人鼻孔出氣出得氣有巴臂昨夜那吒生八臂南堂興


青天復青天打失髑髏前看看日又過爭教人少年松源岳


不設穽不揮雪刃一箭穿楊神目不瞬反思昔日李將軍射虎之機猶是鈍虗堂愚


鋸解秤鎚無縫鑪風吹日朝復夜雖然不許亂商量一任稱提繞天下白雲端


鋸解秤鎚星飛電轉左拽右拽七片八片有時落地礙人行千眼大悲看不見佛慧泉


鋸解秤鎚渾似大愚老子曾饒舌水流澗下太忙生雲在嶺頭閑不徹鼓山珪


問佛如何是宗師即便酬秤鎚將鋸解言外度迷流徑山杲


手把金鞭擊銕牛大千世界任遨遊恒沙岸上相逢著默識無言自點頭保寧勇


鋸解秤鎚出老杜詩香稻啄餘鸚鵡粟碧梧棲老鳳凰枝懷玉宣首座


鋸觧秤鎚血滴滴地截斷生死疑根不是等閑兒戲朴翁銛


殺活全機覿靣提大家相聚喫莖虀後生不省這箇意只管茫茫打野榸松源岳


苦中樂樂中苦大唐打鼓新羅舞寒山燒火滿頭灰却笑豐干倒騎虎石菴玿


硬如綿軟似鐵諸人飲水須防噎堪笑灘頭老大愚至今弄巧反成拙枯禪鏡


相罵無好言相打無好拳何似風恬并浪靜一江眀月滿溪舡大洪恩


奪得驪珠即便回小根魔子盡疑猜拈來拋向洪波裏撒手大家歸去來徑山杲


漁翁瀟洒任東西蘆管橫吹韻不齊夜靜月眀魚不食扁舟臥入武陵溪夢菴信


水不洗水金不金昧毛色而得馬靡絃而樂琴結繩畫卦有許事喪盡真淳盤古心心聞賁


官路無人獨自行自家公驗甚分眀路傍偷販私塩客草裏蹲身過一生皷山珪


有主有賔有禮有樂得失是非如何摸索纔摸索無上醍醐成毒藥君不見大鵬展翼蓋十洲投窓之物空啾啾石菴玿


揭天犪皷噪紅塵遍地刀鎗解出身結角羅紋隨處入銀山銕壁是通津伊菴權


聞名不如見靣見靣不如聞名此地無金二兩俗人沽酒三升石皷夷


洞湖裏失却舡赤脚波斯水底眠盡大地人呼不起春風吹入杏花村雪菴瑾


問如緜裏針荅似泥中刺咆哮二虎吼生濘各各利牙爪可怖坐却碧峯頭截斷當陽路直饒擎出祕魔叉路狹草深難進步相見不相逢回不回四七二三眼相覩雲從龍風從虎冶父川


兩陣交鋒出戰時旗鎗倒卓皷無槌毫不犯將軍令獨機関各自提瞎堂遠


一文一武偶相逢說盡英雄各不同俱往長安朝聖主姓名終是達天聦虗堂愚


聖僧黑漆實希奇莫把丹青點汙伊合掌燒香人不敬寒山拾得笑攢眉海印信


嫰草踈斜逕山泉帶碧文曾要渭水恥任列莊周投子青


平地起骨堆三春震地雷只聞千萬去不見一人回本覺一


平地起骨堆金毛師子吼誰知無味談塞斷眾人口地藏恩


月裏無根草山前枯木花鴈回沙塞後砧杵落誰家投子青


古殿莓苔滿天河斗柄垂金雞纔報曉玉女下階遲天寧璉


師子嚬呻開口解把金毛抖擻反身時輥綉毬百獸奔騰溍走祖印眀


正月孟春猶寒從頭萬種千般昨夜虛空落地和風搭在闌干別峯印


內翰攀南斗倚北辰廣慧轉天関反地軸寥寥千古許誰知斷絃須是鸞膠續石岩璉


白石鑿鑿韞爾羙璞君子道晦君子斯樂虗堂愚


夜叉頭菩薩靣鬼擣穀佛跳墻同門共戶不相識邁古超今無寸長燈心破石人脚扁鵲盧醫爭主張或菴體


一人牙如劒樹一人口似血盆一拳還一踢一踢報一拳亞竪摩醯頂門眼不妨親上頭關石菴玿


巧笑倩兮羙目兮素以為絢兮夫是之謂大年翁與廣慧師也寶葉源


風和日暖正春濃柳色如金花影重入到桃源舊遊處一層峯鎻一層峯栢永


黑雲當午蔽清虛白雨翻空失畫圖雨過雲山色淨趙州東壁掛葫蘆伊菴權


黃鶴樓前鸚鵡洲雲居意不在鈎頭扁舟穩泛長江淥大笑一聲烟雨銕牛印


矜誇富貴賤賣亦窮殺人可恕無禮難容無凖範


移身換步老天衣不惜眉毛幾個知今日若眀當日事江南日暖鷓鴣啼慈受深


拄地撑天全體用夕陽影裏不藏身有時獨坐孤峯頂寂寂猶聞落葉頻松源岳


鴻鳴高貼冷雲飛影落寒江不自知江水無情鴈無意行於異類亦如斯本覺一


長空孤鴈一聲秋獻寶波斯鼻似鈎風捲白雲歸別嶂黃昏月掛柳梢頭萬菴柔


諸相非相孰能諳見與不見要須兩處負門如透徹此時方得覩瞿曇本覺一


夏金烏似火當空掛最高峰插在青雲南堂興


一物長靈甚處安長空雲散碧天寬蓮宮佛剎花無貶起眉毛子細觀南堂興


骨瘦皮枯衣服穿夜深屋破看星眠頂門不具迦羅眼莫問西來諸祖禪本覺一


要個無禪底國師纔涉毫芒便取誅堪笑這僧垂手處道無便見有偏枯月林觀


六國清平賀聖年珠簾高捲月明前金輪那肯當堂座不用丹墀擊靜鞭丹霞淳


珊瑚枝上玉花開風透清香遍九垓勿謂乾坤成委曲韶陽曾見睦州來丹霞淳


門前湖水鏡容開對靣和盤託出來可是永明無剩語酒濃初不在多杯象潭泳


到與不到一得一失不是砒霜便是石蜜舌端無眼如何喫侍者剛要詢端的莫恠同坑無異土閃電未轟霹靂癡絕冲


春草碧色春水綠波送君南湳傷如之何偃溪聞


生緣斷處伸驢脚馿脚伸時佛手開為報五湖叅學者三關一一透將來長江雲散水滔滔忽爾狂風浪便高不識漁家玄妙意偏於浪裏颭風濤南海波斯入大唐有人別寶便商量或時遇賤或時貴日到西峯影漸長黃龍老和尚有箇三緣語山僧承嗣伊今日為君舉為君舉猫兒偏觧捉老鼠景福順三


佛手纔開古鑑眀森羅無得隱纖形朝朝日日東邊出多少行人問丙丁驢脚伸時動地輪大洋海底播紅塵唯餘際青青栢一度年來一度春垂問生緣何處來到家禪客絕纖埃毗盧剎海周游也休說峨嵋與五臺照覺緫三


我手何似佛手反覆誰辨好醜若非師子之兒野干謾為開口我脚何似驢脚隱顯千差萬錯欲開金剛眼睛看取目前善惡人人盡有生緣處認著依前還失路長空雲散月華開東西南北從君去真淨文三


我手佛手誰人不有分明直用何須狂走我脚馿脚高低著雨過苔青雲開日爍問我生緣處生緣處不疑語直心無病誰論是與非溈山秀三


主賔相見展家風問荅分眀箭拄鋒伸手問君如佛手銕関金鎻万千重徧知識扣玄微偶尓相逢話道奇我脚伸為驢脚問平生見處又生疑莫恠相逢不相識宗師須是辨來端鄉関風月俱論盡却問生緣道却難


我手何似佛手天上人間希有直饒緫不恁麼也似枷上著杻我脚何似馿脚奉為衲僧拈却昔年有病未痊如今又遭毒藥若問生緣真俗氣生緣斷處墮無為二途不涉如何也八十婆婆學畫眉海印信三


我手佛手十八十九雲散月圓癡人夜走我脚驢脚放過一著龐老笊籬清平木杓人人生緣北律南禪道吾舞笏苹亭撑船湛堂凖三


玄關將多意氣手不執寸銕兵不用一騎八蠻與四夷太平皆坐致困臥桑陰春日斜騰騰不識今何世普融平


我手何似佛手從來有衫無袖有時閒向人前不覺露出雙肘我脚何似馿脚寒來須要機著莫教著泥水和鞋一時失却人人有箇生緣何須盡要梁原若問老僧生處荔枝香滿南園上方益三


我手何似佛手爐鞴鉗鎚銕帚曾烹紫磨金軀光射七星牛斗我脚何似馿脚白刃紅旗閃爍坐斷百戰塲中妙闘六韜三畧人人有箇生緣視俯仰折旋頂戴寰中日月手握閫外威權南堂興三


我手何似佛手隨分拈花折柳忽然摸著蛇頭未免遭他一口我脚何似馿脚趙州石橋畧彴忽若築起皮毬崩倒三山五岳人人有箇生緣蹲身無地鑽研若也眼皮迸綻慮他桶底別穿圓悟勤三


佛手馿脚生緣黃龍元無此語直饒恁麼知之我儂未敢輕許奉報四海禪人第一不得錯舉龍門遠


佛手馿脚生緣落處便是乾坤重重無限樓閣彈指入者無門馿脚生緣佛手打透上頭關捩脫却泥水布裩直下心空及苐生緣佛手馿脚為君一體拈却坦然坐致太平猛將謾誇謀畧佛心才三


扣關豈是丈夫兒馿脚生緣問阿誰佛手展開無處用太平基業各豐滋道塲如


我手何似佛手天上南辰北斗我脚何似馿脚徃事都來忘却人人盡有生緣箇箇足方頂圓大愚灘頭立處孤月影射深灣會不得見還難一曲漁歌下遠灘白楊順


我手何似佛手黃龍鼻下無口當時所見顢頇至今百拙千醜我脚何似驢脚文殊親見無著好箇玻璃茶盞不要當面諱却人人有箇生緣從來罪過彌天不是牽犂拽杷便是鼎鑊油煎正堂辯三


我手何似佛手天下衲僧無口縱饒撩起便行也是鬼裏走諱不得我脚何似馿脚又被膠粘著反身直上兜率天已自遭他老鼠藥吐不得人人有箇生緣銕圍山下幾千年三灾燒到四禪天者漢猶自在傍邊殺淂工夫張無盡三


我手何似佛手堪笑紫湖養狗撞著焦尾大蟲性命輸他一口我脚何似馿脚擬議知君大錯進前欲飲醍醐已是遭他毒藥人人盡有生緣且非夷狄中原鎮府出大蘿蔔趙州親見南泉佛手驢脚生緣生緣驢脚佛手李公醉倒街頭元是張公喫酒黃龍山裏老婆禪恰似河陽新婦醜石菴玿四


我手何似佛手二八恰恰十九年尾筭到年頭家內一錢無有我脚何似驢脚著趙州畧彴驚得迦葉皺眉文殊却打無著人人有箇生緣男兒氣宇衝天若是爭田競地我即喚死如眠佛手驢脚生緣浩浩樷林盛傳直饒一穿穿却未免十万八千伊菴權四


我手何似佛手合掌靣南看北斗兔推眀月上千峯引得寒山開笑口我脚何似驢脚急走歸家日將落自古長安如鏡平無端醉倒黃番綽人人有箇生緣且非東土與西天擊珊瑚樹枝枝好撒水銀珠顆顆圓佛手驢脚生緣南海波斯泛銕船精金羙玉團堆賣畢竟何曾直一錢雪菴瑾四


佛手驢脚容易見最難道處是生緣黃梅不是周家子七嵗傳衣便會禪橫川珙


錯錯戲海獰龍冲霄遼鶴老慈眀無著莫笑裏重重露拴索佛手一展日月昏大江從此風濤惡石林鞏


死水如何養活龍終歸大海鼓腥風天教一霎風雲便送出臺山烟雨中有喫棒分無喫分當爐一煆汞銀流不因斷臺山路千古雲峯恨莫酬竹屋蕳二


冰雪肌膚西舍女梳粧巧巧畫雙眉傍人筆力強傳寫戶外如何見得伊本寂觀


鍾樓上念讚床脚下種菜猛虎當路蹲時人俱不會黃蘗花開自有時眀州有箇憨布袋照堂一


直出直入當靣不識更擬如何著甚死急徑山杲


猛虎當路坐游魚脚下過不學子湖老便打劉銕磨鼓山珪


黃龍一唾絕遲疑笑殺旁觀又可悲姹女已歸霄漢去獃即猶向火邊棲遯菴演


三脚馿子弄蹄行奉勸行人著眼睛草裏見他須喪命只緣踢最分眀白雲端


前步高後步低動頭搖尾三隻蹄騎過閙市人東西湖南更有須菩提保寧勇


三脚馿子弄蹄行騏驥追風趂不前破化城無覔處湖南長老重加鞭佛鑑懃


三脚驢子弄蹄行步步蓮花襯足生堪笑草中尋覔者不知芳樹囀春鶯佛性泰


三脚馿兒忒殺好長放後園教喫草等閒牽去向人前踢倒湖南瞎長老鼓山珪


楊岐一頭馿秪有三隻脚潘閬倒騎歸跌殺黃旛綽徑山杲


三脚馿子弄蹄行直透威音万丈坑雲在嶺頭閒不徹水流澗下太忙生湖南長老誰觧會行人更在青山外梁山遠


三脚馿子弄蹄行兩淛江南秋復熱西北風霜怯早寒閉門愁見楊花落卍菴顏


一拽把二牽犂平田淺地且相隨恰到飢時無草料放開頭角便東西老楊岐老楊岐盡道從來解弄蹄上方益


蹇馿三脚弄蹄時若不親騎也不知紫磨金容駞不動竹篦端勝冷鉗鎚典牛游


法出姦生垜生招箭三脚馿子是誰親見若親見釋迦老子那吒靣佛照光


三脚馿子弄蹄行皷動清風入骨寒破毗盧光影斷不須平地起波瀾月菴果


楊岐一頭馿眼光如電爍殺天下人說甚三隻脚雪菴慶


一箭射落天邊鴈千人万人著眼看不知此箭自何來湖南長老何曾見中菴空


天高地逈非難見水闊山重不易論万古八風吹不入西天人不會唐言白雲端


西天人不會唐言端坐巍巍少室前剛被流支打齒至今有理不能宣佛性泰


西天人不會唐言旱地雷聲徹大千九年靣壁無人會玉兔金烏火裏旋無菴全


楊岐勢印千差今古令人愛作家但握祖師三印在不妨捏恠亂如麻圭堂居士


一棚傀儡木雕成半是神形半鬼形歌鼓歇時天未曉尚餘寒月掛踈櫺虛堂愚


堯舜垂衣万國賔撥雲見日意休陳東方來者東方坐草木重霑雨露新白雲端


將出驪珠遇大商金盤撥動有餘光無煩一句論高價把手歸家笑幾塲白雲端


試問人間有底忙好將春事報春光直饒日日花前醉一季都來九十場正堂辯


胡張三背手張弓黑李四反身架箭直饒囓鏃古將軍對靣髑髏穿一穿別峯印


將杖探其水方知水淺深路遙知馬力嵗久辯人心子不孝父不慈恭而無禮親而有踈不入驚人浪難逢稱意魚冶父川


猫全食血功虎備起屍殺無奈阿舅何不傳上樹訣南岩勝


馬轉牛回豈足誇爛泥中刺當行家霜刃一揮全意氣坐令千載定龍蛇無菴全


高步何來釣象犀反身全不帶纖泥驀然一喝高千丈劫外相看誰得知圭堂居士


鉢盂向天底時節十方世界一團銕少林靣壁謾多年衲僧眼裏重添屑白雲端


衲僧一拶鉢盂口闊天下楊岐望梅止渴松源岳


楊岐金圈與栗蓬吞跳依前事不同大海都來一口吸更無南北與西東照堂一


金剛圈栗蓬玄沙三種病石鞏一張弓直截為君說新羅在海東徑山杲


楊岐老人鎻口訣万里長城一條銕斫牌禪客如到來不動金鎚腦門裂鼓山珪


栗蓬吞得有何難更教吐出又心酸吞吐得來休嚼碎南辰光射北辰寒正堂辯


肘後驀生閑絡索風前忽布閙叉撑那吒八臂空惆悵夜半三更白晝行天童淨


昨夜發新雷毒蛇離窟居常口不開蹋著迸鮮血或菴體


一拽杷二牽犂平田淺草且相隨恰到飢時無草料放開頭角便東西老楊岐老楊皎盡道從來觧弄蹄上方益


楊岐左眼半斤九峯右眼八兩一對無孔銕鎚至今拾不上無相範


星流水國夜然燈月印江天眀似鏡隱顯無私位不該依俙擬動成偏正丹霞淳


道合平常絕異端行人何必歷艱難從今莫信孫卜龜殼無靈不用鑽丹霞淳


層層落落影團團切忌當陽着眼看直下有無俱不立白漫漫又黑漫漫雪岩欽


等閑應問豈安排一句全提隱露該薄露依依籠古徑孤峯終不露崔嵬丹霞淳


渠儂家住白雲鄉南北東西路渺茫幾度欲歸歸未得忽聞岩桂送幽香石溪月


學海波瀾棬未乾幾煩仙屐上林巒天香吹落林風老不覺相携到廣寒石林鞏


水邊林下舊生涯夢裏還家未到家昨夜月明歸興動西風一陣木犀花雪磯綱


赤體更無藏隱處黃龍未語先分付若將見解上門來他家自有通霄路道場琳


背觸人難會憑君子細看片雲纔出洞遮却面前山雪巢一


擬從險處放身時那箇商量不皺眉不動毫芒親到底眼睛皮綻盖須彌虗堂愚


白雲舉古直是希奇口堪喫飯少有人知請禪老莫遲疑一飽自然忘百飢遯庵演


幾回沾水又拖泥年老心孤不自知遊子不歸空悵望一溪流水落花隨無庵全


罷釣歸來不繫舡江村月落正堪眠縱饒一夜風吹去只在蘆花淺水邊月忠二則





落葉已隨流水去春風未放百花舒青山回目依然在日橫陳對落暉


烟暖土膏農事動一犁新兩破春耕郊原眇眇青無際野草閑花次苐生虗堂愚


靈然不涉去來今三界都盧一點心檻外春風春蝶舞門前楊柳曉鶯吟丹霞淳


棒下血淋淋真鍮不金鴛鴦親綉出更覔金針雪堂行

