中華大藏經（中華書局版）數位版, No. 1720 禪宗頌古聯珠通集


浩渺深坑納眾流謾持香餌擲金鈎風雲匼匝雷霆動應訝龍王不出頭保寧勇


親到龍潭不見龍龍潭龍不在潭中青天白日與雲雨千古人同咲葉翁佛國白


親到龍潭不見龍玅符先覺證玄宗苑庵盤結孤峰上靜對寒蟾挂碧空羅漢南


潭不見龍不現親到龍潭遭一玷瞥然歸去牙如劍棒頭撒出光燄燄長靈卓


血盆似口劍如牙竭世樞機未足誇親到龍潭龍不現者回失却眼中芲心聞賁


潭不見龍不現親到龍潭湏活薦莫學承虛接響人守株待兔亡機變知機變子擈落地楪子成七片遯庵演


潭不見龍不現全身已在空王殿夢回忽曉鶯啼春風落盡桃芲片皖山凝


明暗相陵不足云毫有觧未為親紙燈忽滅眼睛出打破大唐無一人白雲端


一時瀑布岩前落半夜金烏掌上明大開口來張意氣與誰天下共橫行保寧勇


明暗相形事渺茫誰知腦後迸神光都來劃断千差路南北東西達本鄉大洪邃


明暗分時光定動火光滅處見來由龍潭截斷辭源後佛祖孤峰罵未休照覺捴


一陣旋風霧靄開千峰突出碧崔嵬驚猿怨鶴拋來久半夜山前喚得回上方益


吹滅龍潭火一星當時心眼太精明微塵佛祖絕踪跡跛鼈奔騰作麼生旻古佛


黃金為骨玉為稜莫把他家此日尋多少來悟心匠盡將底事継威音龍門遠


德嘺龍潭啐啄機芥針投合契玄微孤峰盤結幪頭坐不青山雲自歸京兆府天寧璉


龍潭霧起老龍吟嚇殺南山白額蟲不觸波瀾拿鼈鼻嶄然頭角氣如虹南堂興


親到龍潭不見龍紙燈吹滅眼頭空一條白棒掀天地滅却西來達磨宗佛照光


百結襴衫破頭年年落苐出神州却因一隻穿楊箭臨老來封馬上侯蘿月瑩


開口不見齒伸手不見掌夜半忽相逢葛藤長萬丈雪庵瑾


南來本欲破邪說紙燈滅處難分雪着銔鎚硬佀鐵錯認烏龜喚作鼈玉泉窮谷璉


親到龍潭已暗投夜深誰共街遊紙燈吹滅狼息坐断中原四百州天目禮


驀劄相逢不再三纔開臭口見鄉談紙燈滅處饒端的不許蒼龍臥碧潭朴翁銛


一勘破二勘破雪上加霜曾嶮墮飛騎將軍入虜再得完全能幾箇急走過莫放過孤峰頂上草裡坐虎穴深林人不到到者還湏是獵人老虎睡驚纔舉目瞥然跳出獲全身海印信


偷營斫寨入中軍應是機謀已十分袖裡金搥猶未動山前飛騎去紛紛上方益


德山老能法戰一喝聲光吼雷電騎虎頭兮虎尾捋兮真可羨急走下山三十里又被溈山追一箭佛鑑懃


大用不拘今古規模倒拈蝎尾平捋若非深辨端倪何以坐覩成敗俊處頴脫囊錐高來卷舒方外孤峰頂上浪滔天正令當行百雜碎咄圓悟勤


騎虎頭把虎尾霹靂一聲驚萬里坐觀成敗老將軍腦後一槌誰敢擬擬不擬箇箇無棍長者子庵需


韜畧雙全膽氣豪當頭不怕陣雲高排關自謂褰旗手未免孤峰沒草窠頑石空


七事隨身一毫不用再展鎗旗坤震動孤峰頂上休更說夢退菴奇


德山棒劃断聖凡魔瞻喪善能方便捋虎忿怒那吒亦摧蕩海印信


一棒一條痕辛酸不可論丈夫多意氣幾箇是知恩大洪恩


突出雙頭卒辨難曾將一擊碎潼関自天下太平後流落人間號德山白雲端


驟雨迅雷擊雲興電影隨將軍雖有令何佀帝堯時大洪邃


兩手托開無縫塔一脚踢倒湏彌山青天霹靂無遮護阿師猶自覓禪関成枯木


一條白棒劈頭來血濺星飛痛可哀祖佛更無回避處妙高峰頂也崩摧佛國白


德嶠分明顯大奇棒頭揮出絕離微令行佛祖無空過一似輪王握萬機雲蓋昌


一條楖倚青天別向三乘教外傳未眨眼時遭八百擬開口處着三千張無盡


當機截断聖凡膝上寒光照雪茫茫宇宙無窮皮下何人有普融平


坐断生死要津不問凡聖迷悟一棒打破面門自然坤獨露佛心才


入門棒棒沒商量拶出紅流便廝當不是奴奴情淡薄無錢難作好兒郎佛燈珣


棒下真鍮不愽金德山徹底老婆心後人只見波濤湧不見龍王宮殿深鼓山珪


入門便棒郎當不少依而行之胡麻廝繳徑山杲


曾透龍潭向上機便將一棒力橫揮當頭突出何人辨只許樷林作者知椘安方


一條白棒胡揮乱揎撞着聱頭魂飛膽顫典牛游


殺活並行醍醐毒藥是賞是罰一任卜度尼無著捴


皎潔晴天吼怒雷銕山萬疊盡驚開囙思塊雨條風日安得全提有此來寶葉源


德山自得任公手一線分明下兩鈎透網金鱗纔弄水岸邊還把釣佛印元


誅龍之劍未可揮蛇大獵之家豈藉狐兔君不見諸葛亮作軍師或施擒縱少人知百萬雄兵如指掌小醜擒來又縱之兵歎訝馬頻嘶無限兒郎唱大奇如是四方英勇將聞名早已竪降旗海印信


祖令全提孰敢論纖毫纔動陷関津這僧不辨箇時莭為法忘身有幾人成枯木


塵掃蕩將軍令正勑流行宣德音公子只知歌既醉夜深還被活生擒寶峯照


橫按鏌鋣居閫外當鋒誰敢犯重圍堪羨新羅箇衲子全機破敵也光輝旻古佛


高提祖印踞寰中孰肎當機定吉不是新羅這衲子爭教千古振清風大溈喆


大冶烹金忽雷驚春草木秀發光輝日新不費纖毫力擒下天麒麟全威殺活得自在千古照耀同冰輪話作兩橛句中眼活龍頭蛇尾以指喻指撞着露柱瞎衲僧塞斷喉無出氣擬議尋思隔萬山咭嘹舌頭三千里圓悟勤


德山老人寂寂惺惺法眼圓明精精靈靈六韜三略武緯文經新羅衲子有丙無丁南堂興


跛鼈飛龍騎形殊理不殊欲明二大士棒下識真軀汾陽昭


正士忠臣氣英一言佐國死猶輕不同諂曲偷安者寵貪榮過一生佛印元


袖裡藏鋒逈莫儔任他高作運機籌若看舉鼎山力未到烏江不肎休海印信


雲鵬展翅天無光井底蝦剛咄咄大陽忽轉跳出來千峰萬峰空突兀白雲端


熟睡高聲呌不聞夢中讇語自紛紛明朝一下方眠覺懊惱昏沉不可論保寧勇


覿靣來時作者知可中石火電光遟輸機謀主有深意欺敵兵家無遠思發必中更謾誰腦後見腮人難觸犯眉底有眼渠得便冝天童覺


不問文班與武班御街侵曉競朝天傍觀莫咲金吾老駿馬驕多不着鞭上方益


商嶺東西路不分兩間茅屋一溪雲師言耳聵知師意人是人非不欲聞佛泰


臨機一味放憨癡其毒尤深棒喝時堪咲人來誇敏手得便冝是落便冝別峯印


頑皮老虎臥林丘一任傍人放滴油滿肚只因曾飽肉縱加呼喚擡頭無凖範


只一箇休去伎倆自然消諸聖在甚處脚下路迢迢橫川珙


昨日罵詈一番了老倒踈慵不觧今日又來由罵饒人些子當看經閑極雲


鍾鼓猶未鳴托鉢何處去一拶便回頭會得末後句寶峯照


末後句會也無德山父子太含糊座中亦有江南客莫向樽前唱鷓鴣天童覺


霜風戞地寒漁翁擲釣五湖寬錦鱗觸散波心月取綸上古灘寶峯祥


鼓寂鍾沉托鉢回岩頭一拶語如雷果然只得三年活莫是遭他授記來張無盡


德山托鉢為奇好語令人特地疑虎豹出林誇爪距樷林千古立雄基南堂興


一撾塗毒聞皆喪身在其中総不知八十翁翁入塲屋真誠不是小兒嬉徑山杲


鍾未鳴鼓未響依前托鉢歸方丈德山不會末後句岩頭密意誰相亮只得三年也大奇留與諸方作榜樣鼓山珪


千尺輪直下垂一波纔動萬波隨兒童不慣風濤走入蘆芲不敢窺真淨文


鍾鼓未鳴先托鉢雪峰平地成饒舌當時一徑入僧堂且看岩頭有何說照堂一


雪峰公然喚回岩頭密啟有力果然只得三年賊口元來是勑典牛游


吹毛照膽寒不容擬議豈容傳擡眸已是身三此是吾家紅鐵團明大禪


斫却月中桂清光轉更多狐狸俱屏迹師子奮金毛密庵傑


德山托鉢話低頭得人怕三家村裡人醉後胡廝罵率庵琮


佛是西天老比丘星移斗轉水東流茫茫宇宙人無戶貫依前百草頭或菴躰


臥龍纔奮迅猛虎便咆哮時人只見波濤湧不知新月出林梢中庵空


單于自負藝過人小將教詔去佀真到彼果然贏小捷回來未免陷全身海印信


譬若金籠鸚鵡兒觜如紅玉一青衣雖然學得人言語問着元來総不知佛鑑懃


見兔放鷹囙邪打正脚未跨門直湏猛省木庵永


雙盲入暗路崎嶇日落棲蘆暫得甦爭佀石人眠半夜免教舜讓守林居湏知芲綻非干木無脚行時早觸途昨朝風起長安道元是崑崙進國圖


把断襟喉風磨雲拭水冷天秋錦鱗莫謂無滋味釣盡滄浪月一鈎天童覺


躰量非功不墮令星移斗換豈同輪多年曆日雖無用犯着應湏総滅門正堂辯


動靜來每與俱回頭驀地始逢渠直饒與麼猶堪咲喚作如如又却迂本覺一


水中影子囙身有若寔無身影亦無百尺竿頭纔進步一毫端上現毗盧圓悟勤


爭觧恁麼道五更雞唱家林曉爭肎恁麼道千年鶴與青松老寶鑑正明驗正偏王機轉側看兼到門風大振規步綿綿父子變通聲光浩浩天童覺


高高孤頂雪濛濛刦外行藏路不通半夜嶺梅消息轉不関春色暗香濃正堂辯


白雲之賔青山伴位裡借功看互換無底合盤轉手擎穿心椀子通身飯天童覺


千尺綸直下垂一波纔動萬波隨江上晚來堪畫處漁人披得一簑歸闡提點


有伴即來地闢天開冷光重出匣古路絕纖埃萬象森羅齊合掌湏彌岌舞三臺最庵印


者箇分明有情無情者箇親無處不真一打不着萬刼沉淪一透不破驢牽銕磨一朝透徹以楔出楔鼻安靣上口裡有舌不借不借東說西說要休便休要歇便歇無情說法有情有情說法無情別不是等閑虛作觧大地山河太饒舌人人盡有不相應露柱燈籠向說大溈智


好好萬象森羅俱是寶頭頭物物現家不識之人即荒草南堂興


南陽師肌骨好洞山价也難討溈山翁雲岩老重注破成鼓倒分明行官路不覺入荒草葛藤囙此到而今業識茫茫何日了月堂昌


出門便是太忙然萬里無來未得圓欲識家山歸去路暮煙輕鎻綠綿綿佛慧泉


草漫漫門裡門外君自看荊林中下脚易夜明簾外轉身難看看幾何般且隨老木同寒瘠將逐春風入燒瘢天童覺


出門便是草閑殺龍門老北去禮文殊南來登五老已蒼浪言歸恨不早獨立秋風前思量望江島好好不用更尋討龍門遠


萬里無寸草但請恁麼去出門便是草各自有公據有公據何拘束清風月下守株人涼免漸遙春草綠徑山杲


不出漫漫草路遮出門猶更隔天涯回機着通霄路何處青山不是家踈山如


前黃亂紛紛階下苔錢佀錦紋戶外任教荒草綠石人断海山雲淨囙成


萬里無寸草出門便絆倒爭如不動塵四山日杲杲壁立萬仞絕承當天上人間無處討無處討忍然突出拄杖頭直趨寶山親取寶圓悟勤


新豐路坦然豈止正偏圓萬里無寸草何人可向前機不轉墮塵緣透得脫犯風瀏陽端的破中邊出門已是草芊綿投機倘若諳來脉兩岸俱玄一不全佛鑑懃


虛玄鳥道沒纖埃玉殿空然綠苔挂壁梭飛秋骨滄溟老蚌盡懷胎足菴鑒


垂手還同萬仞崖正偏何必在安排琉璃古殿照明月忍俊韓獹空上階雪竇顯


無寒暑處如何唱和熱即乘涼寒即向火多口阿師一場懡人人盡欲出常流折合還歸炭裡坐泉大道


熱時熱殺寒時寒寒暑由來捴不千行盡天涯諳世事老君頭戴楮皮冠湛堂準


偏中有正正中偏流落人間千百年幾度欲歸歸未得門前依舊草芊芊長靈卓


無寒暑處洞山語多少禪人迷處所寒時向火熱乘涼一生免得避寒暑佛燈珣


無寒暑處為君通枯木生芲又一重堪咲刻舟求劍者至今猶在冷中佛泰


裡頭看勿寒暑直下滄溟瀝得我道巨鼇能俯首咲君沙際弄釣竿天童覺


水到渠成風行草偃類之不齊覩之難面誰信崖頹石裂時黃金白銀如糞泥月堂昌


盤走珠珠走盤偏中正正中偏羚羊挂角無踪跡獵犬遶林空踧踖圓悟勤


避暑逃寒問是非不離寒暑少人知正中來也無回互句裡藏鋒辨者稀嚴天雪火雲飛風吹日杜闍冶父川


寒時寒熱時熱無寒暑處天然別綿州附子漢州薑打刀湏是邠州鐵洞山老子不瞞人親傳當面藏身訣鼓山珪


寒暑分明說向君不容擬議辨踈親匾檐驀折兩頭脫舉目長空一咲新松源岳


此切堪傷向外求至親何故佀怨讎始終滿面無慙色更有曹山乞頭保寧勇


不入世未循緣刦壺空處有家傳白蘋風細秋江暮古岸舩歸一帶天童覺


玉鞭纔舉乹坤靜皇道無私顯至尊貴極鑾轝纔指斥將軍正令不容存正堂辯


三人證龜喚作鼈啞子得夢向誰說電光影裡浪驅馳破澄潭一輪月木菴永


吾常於此切不是神仙訣洞山空腹高心曹山寧可截舌切切不是標名虛事榹未了吾今為君訣田心


野火燒時越轉新至今燄雨難淋旱地紅蓮遮日月無根長翠成陰投子青


春風吹動綠波搖無限舩師逐海潮只見江鷗飛白浪豈知明月在雲霄成枯木


善應隨流妙意深明明一箭中紅心當鋒不是由基眼對面銕山高萬尋佛智裕


古人出世難遭唯有江西路更高人問亡僧遷化事便言火後一莖苑石門聡


雖然火過一堆爭奈人情會見稀畢竟水湏朝海去到頭雲定覓山歸佛鑑懃


山猱得尾連顛咲道階除夜簸錢敲磕髑髏無用處來千聖不曾傳


轉位投機覓更難回途復妙豈相關新豐洞口翻波浪一掃湏教徹底乾正堂辯


只觧恁麼去沙禽夜宿滄洲不觧恁麼來石筍穿開古路苔莫道鯤鯨無羽翼今日親鳥道回天童覺


聖量凡情淨盡時轉身無路事還非屋簷下過粟畬裡馬腹驢胎一道歸石溪月


洞水無緣會流見他苦切故相酧西來祖意寔無意妄想狂心歇便休橫川珙


打起黃鶯兒莫教枝上啼幾回驚妾夢不得到遼西正堂辯


洞山果子誰無分掇退臺盤妙轉機今夜為君輕點破牡芲下睡猫兒明極祚


洞山玷辱家風首座埋沒自己雙雙綉出鴛鴦千古扶持不起運庵岩


拄天拄地黑如漆不分晝夜是何物拈來拋向屎坑中火裡紅蓮香拂拂虛堂愚


洞山日午打三更便有遊人把路爭除却華山陳處士誰人不帶是非行慈受深


火風離散後一物鎮長靈佛國黃金地天堂白玉前程休卜度所至要惺惺一念心清淨人間亦只寧南堂興


卸却臭皮袋拈轉赤肉團當頭鼻孔正直下髑髏乾老醫不見來廦少子相逢向近難野水瘦時秋潦退白雲斷處舊山寒湏勦絕莫顢頇轉盡無功伊就位孤標不與汝同盤天童覺


古路翛然倚太虛行玄猶是涉崎不登鳥道雖為妙點檢將來已觸途丹霞淳


人生苦不知休逐浪隨波真可憂一句若能超佛祖蒙頭壞衲更何求成枯木


鑊湯爐炭幾何般地獄三途未苦酸湏信新豐親切語袈裟之下莫顢頇丹霞淳


點畫分明無道理老胡幾度提不起不如分付王右軍無限風流歸手裡白雲端


渠非老朽不禮不受威音世前毗盧頂後把定壺中白日長觸着匣內青蛇吼良醫叮囑病人服藥不如忌口天童覺


上座莫要禮老朽興平未易楊家醜尊貴來不出門渠儂豈在威音後自得暉


衲僧孔竅少人知剛被宗師已識機十八女兒裙未繫先教阿母畫蛾眉海印信


祖師衣鉢漫悠不受渠猶眼未開誰信普通年遠事豈嶺付將來本覺一


洞山有路透雲岩絕處教通到者難拄杖頭邊開活路方知不隔一毫端絕象鑑


年老心孤是洞山引人行路絕躋攀者僧若也知機變一去雲岩更不還竹屋簡


即日貴人舊家貧漢兄弟相承尊卑互換向晚途中眼不開夜明簾外機旋轉騎牛戴異中來百鍊真金色不變天童覺二


抗力雪霜平步雲霄下惠黜國相如過槗蕭曹謀略能成漢巢許身心欲避堯辱若驚深自信真情跡混漁樵


白衣拜相喜難加暫時流落向天涯移身換步人難見夜來歸宿五侯家佛泰


衣錦還鄉人盡見長時富貴許誰知無言童子呵呵咲贏得風光滿靣歸伊庵權


大地火發間不容南海崑崙天寒不襪祖祖相傳一頭搕天童覺


放順將寡敵眾隱顯同途得失共用針針相似不外來同行語話要分開自大地火發後古廟香爐不著月堂昌


平地無端鑿陷坑木橋拈起使人行沉沉寒水如何渡月夜金雞報五更丹霞淳


萬廩千倉常住物出生來歷要分明不知一粒何得雨過西山爽氣清枯禪鏡


千疑萬慮扣禪関徧界非藏豈小言象骨玄沙猶定動悞他游子失歸源高賢不用隨聲色地又天長自對門汾陽昭


石霜雪老盡悠悠月下相逢互唱酧爭佀釣螺江上客一聲漁笛過滄洲佛慧泉


雙眸自小患生盲兩耳來只聽聲指點萬端都不見如何彈指得分明保寧勇


咫尺之間不覩師顏幸然獨露誰作遮欄老倒石霜曾指月區區雪老重饒舌釣魚舩上謝三郎金剛腦後添生銕南華昺


咫尺之間問石霜師云徧界不曾藏閙市交関急着眼塞北牛馬海南番洞山聦


遍界不曾藏千眼應難見雖然咫尺間欲覓無背面象骨苦提撕箇中猶未辨玄沙與發機射人用好箭投子舒


三更月落兩山明古道程遙苔滿生金鎻搖時無手犯碧波心月兔常行投子青


無鎻子卒難開枯木堂中莫亂猜千古兩頭搖不動待他麟角衲僧來保寧勇


百尺竿頭坐底人雖然得入未為真百尺竿頭湏進步十方世界現全身長沙岑


瞎却頂門眼錯認定盤星身能捨命一盲引眾盲無門開


不是圭兮不是笏反身直入蒼龍窟拏得驪龍照海珠知君大手方拈出雪竇顯


不是圭不是笏祖祖相傳非外物掣電光中着眼看直下承當早埋沒遇作家湏拈出中下聞之生恍惚太平恁麼多羅畢竟未離窠窟那堪明眼人前特地一場忉怛佛鑑懃


兔馬有角牛羊無角絕毫絕如山如岳黃金靈骨今猶在白浪滔天何處着無處着隻履西歸曾失却雪竇顯


終日挨門復倚樓幾回明鏡照梳頭一事却潘郎後也觧人前不識羞保寧勇


道吾觧語無舌漸源無手行拳打得魂消魄喪方得此道流傳石霜為父雪耻苦屈之言難宣鍬子持來四顧茫茫白浪滔天黃金靈骨今何在鎮閻浮千萬年妙湛慧


木人把板雲中唱石女穿靴水上行生死死生休更問來日午打三更長靈卓


生也全機現死也全機現不道復不道箇中無背面直下便承當不隔一條線逼塞太虛空赤心常片片圓悟勤


無鎻子兩頭搖無瑕壁玉三回獻反遭刖足太無端誰料正言還保返佛性泰


當時苦口曾不道悟來靈骨方尋討練江寒月兩蕭蕭浮雲散盡天如掃夢庵信


生邪不道死邪不道一片清風閙浩浩一時漏泄道吾機反着欄衫倒頂帽椘安方


本地靈明無一物幾人認得黃金骨扶鍬肩上便行時大辯來還若訥丹霞淳


生前曾弗遇知音死後徒將靈骨尋只在目前何處覓黃金鎻子任浮沉本覺一


明頭落莭暗裡喫交毒手當渠痒處搔雪裏鷺鷥飛不見一隻銀缾挂梢雪竇宗


無生曲子物外禪客唱者能唱拍者能拍唱拍相隨秋天月白大鵬展翅滄溟窄浩浩清風生羽翮南堂興


急水灘頭下釣時錦鱗紅尾尚遲疑驀然跳出洪波裡霧拏雲宇宙低應菴華


法身無相法眼無瑕因風吹火借水獻芲毫不立萬別千差但看來年二三月泥燕子入人家慈受深


臭口開來經萬刼毫纔動銕輪隨雲雨散月明夜反動江波說向誰木庵永


當機一句玉內外玲瓏溢目寒無漏國中曾不住月華影裡見應難丹霞淳


不立纖毫已是塵那堪奔走問他人高揮寶劍無踪跡月裏姮娥現半身成枯木


拂牛劒氣洗兵威定亂歸功更是誰一旦氛埃清四海垂衣皇化自無為天童覺


太阿在手誰敢當鋒青山萬朵白雲重重京兆天寧璉


學佛人人被熱謾撥塵見得幾何般狂風掃地雲吹散獨立闌干宇宙寬別峯印


隱顯全該不露顏白雲繚繞舊家山石人半夜敲金鎻天曉泥牛過玉関堂仁


親言言處幾人知今古無儔類莫齊玉馬雪行歸夜半羚羊挂角日沉西投子青


當頭不犯難開口假借傍來落二三卓尓混融無向背西天佛是老瞿曇成枯木


大方獨立峭巍巍八面玲瓏萬象圍正坐當軒無位位圓通無碍應群機踈山如


月皎青松鶴夢長碧霄丹桂挂羚羊岩高壁仞千峰雪石筍生條半夜霜投子青


蚌含明月珠生腹龍擁深雲雨洒空莫向平田翻巨浪直湏點點盡朝東丹霞淳


古鏡重磨又一新一回出匣一驚人石頭城下風雷吼老老禪翁把要津寶峯祥


二十年前此地遊木蘭芲發院新修如今再到經行地老無芲僧白頭鼓山珪


境話會來猶未是却問而今作麼生清涼元自鼻頭直夾山依舊兩眉橫徑山杲


古路雪深覆好山雲更遮雁聲天外急遊子夜還家瞞庵成


月桂寒松碧嶂深石人未會雪中吟從前此曲知音少鶴唳青霄出鳳林成枯木


山邊水邊待月明暫向人間借路行如今還向山邊去只有湖水無行路天目禮


九轉靈丹難却易一鎚便當易還難相逢話盡壺中事重把仙書子細看長靈卓


年來萬事緫成魔老去閑添白多道泰不傳天子令時清休唱太平歌鼓山珪


癡人面前休說夢生銕團上湏有縫明明說與却佯聾只管外邊閒打哄徑山杲


握不成團撥不開德雲幾度下崔嵬有時行到海南岸密密還從舊路回最庵印


路逢死蛇莫打殺無底籃子湏下徃徃事從閑話生莫將閑話為閑話朴翁銛


擔板漢沒拘束餓死首陽山誓不食周粟虛堂愚


相逢借問眾僧麋莫比庵園香飯施紫氣夜隨丹鳳轉金龍曉纏月中枝投子青


變生為熟逐時新好是二年同一春龍宿鳳巢輕奮意調和味塞口多人正覺逸


雨過龍苔蘚潤夜央金殿燭初紅宮姬雅奏昇平曲禁外虛勞視聡大洪預


龍宿鳳巢裡二年同一春桂芲香擈擈平地是青雲大洪恩


汝蒸飯時吾着火汝行益時吾展鉢尋常恁麼老婆心自是儂機不活機若活夾山本無奇特事百川倒流閙聒聒癡絕冲


威音那畔不能行撒手還家問程寢殿無人空寂寂滿窓唯有月虗明丹霞淳


有漏笊籬無漏木杓烜赫禪和妄生卜度伶俐座主何處摸索金牙觧使神鎗李廣箭穿雙鶚琅琊覺


大乘小乘井索錢索有漏無漏笊籬木杓直下承當鼻孔失却法雲秀


笊籬木杓錢貫井索見成家風受用廓落生涯放得信緣看佛法更於何處著不用安排只麼自然心地常安樂天童覺


二乘諸漏扣空王雪後那堪半夜霜秦漢旌旗度沙漠唐虞黼黻拱岩廊張無盡


笊籬木杓錢貫井索打瓦鑽龜徒勞卜度休卜度麒麟只有一隻角南華昺


有漏笊籬無漏木杓學語禪流徒勞卜度江邊有箇釣魚人擲鉤驚起遼天鶴白鹿先


笊籬木杓錢貫桶索說妙談玄俱是錯清平鼻孔塞坤天下衲僧無處摸明來握土成金悟去百草皆藥抝折俱指頭斷趙州略彴平常一句用無窮限量知見徒斟酌雪竇宗


丈二鋼釘八尺鐵橛插在眼中猶自不瞥中庵空


父子相逢意已彰尊卑何必敘炎涼叮嚀指點家園事行盡荒郊話短長大洪遂


土埋處處鐵菱角半夜經由未覺難天曉嶺根傷中倒方知行過鐵門関雪堂行


活中有眼還同死藥忌何湏鑒作家古佛尚言曾未到不知誰觧撒塵沙雪竇顯


大死底人同活人三千豪俠又隨塵李陵本是番將却作降番上將身佛印元


死去活來牙上露投明湏到已先行誰家別舘池塘裏一對鴛鴦晝下成白雲端


虛空產出鐵牛兒頭角分明也大奇破澄潭深處月夜闌牽向雪中歸長靈卓


趙州觧撚無線投子能穿沒鼻針好手手中呈好手紅心心內中紅心佛鑑懃


大死底人還却活不許夜行投明到陳州人出許州門翁翁八十重年少鼓山珪


禾黍不陽艶競栽桃李春翻令力畊者半作賣芲人徑山杲


我疑千年蒼玉精化為一片秋水骨海神欲護護不得鰲頭一旦忽擎出正堂辯


棚前夜半弄傀儡行動威儀去就全子細思量無道理裏頭畢竟有人牽雪菴瑾


水出崑崙浪接連天高地逈秀林巒禪床略下雲山斷凡聖無踪海岳寒投子青


老婦低垂事舅姑起來爭免面糢糊強將雲髻高高綰遮得傍人眼也無白雲端


投子下禪牀雲中迸電光胡僧歸漠土六月下嚴霜佛慧泉


投子示全機清風動翠微十身何處是贏得眼如眉佛心才


愛向江邊弄釣碧潭深處有嘉魚釣頭不是無香餌箇底如何釣得渠長靈卓


捉賊分明要見贓十身調下繩牀曾經巴硤猿啼夜銕作心肝也斷腸佛鑑懃


投子下禪床通身誰辨的擬議即千差覿面難相識京兆天寧璉


投子下繩床今朝為舉揚驢前馬後漢切忌亂承當徑山杲


玉麟帶角離霄漢金鳳芲下綵樓野老不嫌公子醉相將携手街遊水菴一


投子下繩床終非孟八郎不搖三寸舌未免鬼分贓眼底欲條直臨機爭探囊裂破古今無面目縱橫何處有関防或庵躰


七八雖然正好觀四三焉得便顢頇靈光萬古輝天地隱顯尋常不用摶洞山聡


圓缺曾伸問老翁石龜子引清風昨朝木馬潭中過出金烏半夜紅投子青


圓後圓前作者知四三七八觧呈機令人長笑善吞吐與樷林作是非正覺逸


吞却三四枚吐出七八箇吞吐総完全不知是什麼保寧勇


吞却易吐還難湏頂上天風寒昨夜三更白如晝不知誰共倚闌觀佛性泰


投子投子機輪無阻要吞即吞要吐即吐若還殢齒粘牙爭得超今邁古石庵玿


山家世界別塵世罕曾聞只可自怡恱不堪持贈君持贈君還也奇丫角女子白頭正覺逸


丫角女子白頭猛燄堆中雪片飛一等住山誰可擬閑雲流水不同歸白雲端


芲萼樓前春正濃濛濛柳絮舞晴空金錢擲罷嬌無力咲倚闌干屈曲中庵樞


住山境界問如何女子雙鬟鬂已皤覿面不逢休更會白雲飛過舊山河天目禮


投子投子超今邁古遇人識人頭面土一月二月寒暄說說住峰高處見翠微紅蓮舌上無橫骨龍門遠


孟春猶寒苐一月仲春漸暄苐二月若無閑事挂心頭便是人間好時莭江南并兩浙春寒與秋熱蒙庵岳


頓漸偏圓權寔空有釘觜鐵舌河目海口一道清虛亘古今八角磨盤空裡走圓悟勤


演出大藏教言端語亦端兩頭都坐斷一劒倚天寒冶父川


一出一八半合半開羸鶴翹寒木狂嘯古臺要知奇特事當甚破草鞋木庵永


昨夜三更轉向西曉來任運落前溪舉頭不薦團欒底無限清風付與誰慈受深


昨夜三更轉向西昏昏宇宙幾人迷澄潭影轉風初息猿狖微聞嶺外啼庵需


昨夜三更轉向西明眼宗師為指迷若於話下尋端的未免泥中又洗泥已菴深


玉角霜毛露地牛人間天上顯踪由不同雪嶺時時吼肎若溈山日日洞山聡


露地白牛起問端隨機叱叱齒牙寒不知飲噉是何物喫喫直教滄海乹明慧覺


蒼龍帶雨離深洞彩鳳芲入帝關一句古今無滲漏祖師不在東西山雪堂行


半滿金言玉轉環靈山一會受欺謾拈來題目分明也付與兒孫着眼看佛心才


說明道白埋塵混垢變化有由敗露不走誰知暗裡骨橫抽要在轟轟霹靂手月堂昌


有客釣鰲魚區區走五湖不知泥裏蚌滿腹是驪珠佛鑑懃


天地為爐萬物焦石人駕浪渡雲霄風生半夜霜威重月落冰寒逼鬂凋投子青


共坐同行世莫知幾人當面便逢伊縱饒紹續家門者半是貧寒乞養兒保寧勇


投子投子機輪無阻放一得二同彼同此可憐無限弄潮人畢竟還落潮中死忽然活百川倒流閙聒聒雪竇顯


一條拄杖兩家使一徃一來無彼此者僧若得投子機隨手拈來打投子圓悟勤


輕薄寒蟬殼枯乾敗葉形拈來臨耳畔連噪兩三聲南堂興


陌上遊人競採芳不知眼底度春光夜來一陣落芲雨一百十城流水香絕象鑒


百芲香裏鷓鴣啼白面郎君醉似泥赫日光中開得眼福城東際草萋萋竹屋簡


三身說法問端由彈指輕輕海岳金鎻塔開紅日晚夜深人咲碧峰頭投子青


入草親尋草裡人重重有路掌中平不遇大商空突曉日高猶打三更木菴永

