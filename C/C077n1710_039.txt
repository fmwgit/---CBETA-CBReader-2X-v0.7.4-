中華大藏經（中華書局版）數位版, No. 1710 古尊宿語錄


現在目前。何易何難。將何指陳。表法無言。物之有物。言之有言。明明無礙。了了無邊。見之成道。不用再三。物物是我。河沙體全。法法無法。言無可言。眼見耳聞。白日青天。東西南北。竺土大仙。印之可印燈之燈傳。著衣喫飯。文殊普賢。手提巾子。赤脚上船。是水是火。本絕諸緣。禪僧座主。庶民大官。寬衣大袖。窄領布衫。接延賓客對荅語言。高之與下。不在詐言。上徹天界。下透黃泉。不是別物。古聖皆傳。得之可保。見之安然。今之浪說。出自無端。更有一言。好看好看。


大道坦然。廓落無邊了了虛徹。寂然何安。含容妙用。隨物方圓。自本心法。眾生迷源。道無別道玄無別玄。向說不信。湏要攀緣。識心是佛。了即是安。心將何識。識者何心。心識兩亡。見道在先。從古至今。躰自如然。凡聖共有。沙界同源。前賢後哲。悟此而傳。著衣喫飯。語默言詮。不是別物。是个癡頑。快湏提取。勿放狂顛。巧施妙句。廣引多般。揚眉瞬目。閃爍機関。以此為觧。千山萬山。人迷逐物。切要自看。自看得力。諸聖唯則。行住坐臥。皆承恩力。成佛作祖。越此不得。不得伊何。要消磨。坐看北斗。立覷黃河。天南海北。於我於何。明明了了。何不曉。惺惺皎皎。於何不照。世界根源。眾生祖老。終日現在。名名善巧。說之已說。亦甚好。會與不會。任自長保。


一巧一拙。誰許甄別。青山白雲。兒孫皆說。窕邪身。頭尖鼻。斫額看魚焚香祭獺。


空生幻身。滅幻空存。谷傳其聲。鍾受其音。取之寫。号之曰神。一言纔發。四驥難尋。月之有水。鏡之有塵。不可虛傳。洞山之真。


身不奇兮不揚。語不異兮法不藏。滿天星宿兮月中。月白日金烏兮海岳彰。


我教不寫又被寫。我教不圖又被圖。可惜半疋青絲。盡了令人笑一場。


月兔走入海。日烏飛上山。見此若不會。虛度幾千年。


眼病生色。空病仍存。真空真色。日月乾坤。白日買賣。夜裏屈人。東西南北。碧眼胡僧。


洞山寂寞。無可依托。禪子相投。西山月落。


洞山月冷雪漫漫。綠竹清風刮骨寒。言談語句無滋味。釋迦達磨海東邊。


向道泄天機。我不會汝惺惺。遍法界何不明。開眼睡悟即驚。好問伊是阿誰。共商量莫相悞。快道取者眾生。


見非言說知。真語即是非。畫龍頭似馬。那个得便宜。


洞山語孤孤。言淡人難措。舉目會宗風。辜負西來祖。


洞山寂寞。一無可有。無味之句。塞断人口。


禪不禪律不律。赤脚著鞋水上立。大洋海底黑雲生。回頭西山日初出。


五臺山上雲蒸飯。佛殿堦前狗尿天。幡竿頭上煎子。三个猢猻夜簸錢。


自牧一牛兒。出入無欄圈。放在芳草中。毛色方能顯。朝去無人趂。暮歸無人喚。其力不可當。有角無鼻綣。不使任從伊。使著隨人轉。天下無荒田。是此牛變。有人若覓伊。走去天涯畔。牽來似諸人。問汝見不見。


家有一狗兒。駭小人難見。終日隨牛去。未省使人喚。見客不作聲。見人偏能善。擬議上門來。早是輪他便。好好報禪師。湏著精神看。任汝靈利人。不覺為死漢。


法身寥廓遍河沙。萬象森羅共一家。法法含真妙用。莫將眼病見空花。


報身具足無窮躰。現用分明勿是非。悟了始知言無異。休將巧妙用心機。


化身來往任縱橫。隱顯諸緣應萬機。只這見心非不見。剛湏見外強生疑。


洞山有一語。道得無用處。對面共商量。脫衫著却袴。


道本無言詮。言詮非本妙。對面共商量。誰人能淂了。


洞山有一言。對荅湏提舉。瞪目若思量。者漢去去去。


一更一。相續已年高。住持無別物。化導勿劬勞。勸人常有語。不用苦忉忉。只為他不信。佛大即泥多。


心是春普雨山河及大地澁酸醎淡甘與苦受春功滋助力


心是水任器方圓與寬窄或直隨人得濁惡諸般皆法王法


心是火熱得眾生煩惱果枝枝葉葉普皆榮開得心蓮花一朵


心是秤萬戶千門同共用纖毫輕重自低昂便合自知不高穩


心是尺示與世人生條直莫教指下有推那地獄三途難淂出


心是斗量天涯是非口堆山積岳在心思死後波吒親自受


心是燈照見人間黑暗心指教直行不能行湏作欺瞞地獄因


心是鏡照破人間邪與正對面言談恰似直背後猶來黑似漆


心是道凡聖同居月皓皓只於閙處證菩提便合如來真正道


心是師條貫六賊不暫離時時呼喚在目前纔使出門不奈伊


十載學玄微今朝方息機洞山一句子落處少人知

