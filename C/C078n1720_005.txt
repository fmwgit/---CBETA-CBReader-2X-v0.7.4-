中華大藏經（中華書局版）數位版, No. 1720 禪宗頌古聯珠通集


每囙無事侍師前師指繩床角上懸舉放却本位立分明一喝至今傳汾陽昭


悟了遊方却再還全機大用久當權若無喝下忘知觧良馬何曾離淂鞭佛印元


大寂雄峯再會時相將行處草離離回頭一喝乹坤暗兩耳俱聾緫不知正覺逸


一喝樷林辯者稀耳聾今古強針錐燈籠拊掌呵呵咲露柱仾頭却皺眉海印信


一喝分眀守死灰青天赫日起風雷傍人拊掌呵呵咲唯有知音吐舌來淨照臻


放收誰道沒譊訛漏泄機関見也麼一喝如雷聞者喪耳聾三日未為多佛慧泉


未眀大智再叅尋相逐相隨用不任断浪絕流全體現一聾三日孰知音照覺総


客情步步隨人轉有大威光不能現突然一喝雙耳聾吒眼開黃蘗面真淨文


願視拈來事已同師資相見展家風因思昔日鼻頭痛一喝分明三日聾佛國白


木馬殺閻浮人泥牛飲竭滄溟水霹靂滿空山岳摧看看平地波濤起保寧勇


馬祖親傳古佛心海禪百丈是知音當時一喝聾三日無見無聞直至今智海清


雨霽遊雲尚未歸晴空忽地一聲雷嶺梅已得春消息不比山桃一例開上方益


放去拈來更有誰青山時見白雲歸孤峯坐斷無餘事翻笑蟾輪對落暉京兆府天寧璉


馬駒一喝大雄峯聲入髑髏三日聾黃蘗聞之驚吐舌江西從此立宗風張無盡


百丈重來叅馬祖相逢便指曹溪路休言一喝雙耳聾須知別有親聞處踈山常


大機大用不虛傳掛拂遭呵豈偶然打破盡瓶歸去後從教千古黑漫漫南華昺


掛拂遭呵耳便聾衲僧奚苦驗宗風金剛腦後抽生鐵華岳三峯倒卓空龍門遠


江西一喝動乾坤大用全機是滅門三日耳聾風過樹累他黃蘗喪兒孫鼓山珪


馬駒脚下喪家風四海從茲信息通烈火焰中攢得月巍巍獨坐大雄峯徑山杲


掛拂親遭喝當下舌頭脫把起便相呈為君重提掇要知三日聾大地如塵末椘安方


着船頭把釣竿浪麄風緊得魚難翻思幾處雲為兩只見四方爭出山翠岩真


父子相逢臭味同龍泉寶劒再磨礱要明馬祖當年喝大地山河盡耳聾慈受深


迅雷吼破澄潭月當下曾經三日聾去却膏肓必死疾叢林從此有家風虎丘隆


一喝非唯三日聾龍威虎勢也潛踪從前汗馬無人識只要重論盖代功訥堂思


父子相將草裏遊人前拈弄幾包羞迅雷一震驚天地直得滄溟絕點流菴需


頂門一擊塗毒鼓生殺全機振古今雪後始知松栢操事難方見丈夫心尼無著緫


馬駒蹴非驢事要使兒孫脚下行三日耳聾猶可恠謾勞灼卜聽虛聲牧菴忠


喝聲絕處怒雷收喪盡家風一不留緫是戰爭收拾得却因歌舞破除休石菴玿


真金無變色因甚聾三日一字入公門九牛車不出肯堂充


風雲會合又相期覿靣難明苐一機霹靂一聲天地迫西河師子却生兒龍牙言


世路風波不見君愁腸暗寫共誰論迅雷纔震清飈起白日一天星斗分木菴永


疋馬單鎗與麼來鐵連之陣勢難開忽然一棒鑼聲響不動干戈得勝回野雲南


一喝當頭雷電奔人聞說亦暗消魂看來豈止聾三日直至如今海岳昏雪菴瑾


啐啄之機類不同飛星撒火髑髏空偷心死盡難為語忽見金烏出海東虛堂愚


家肥生孝子國覇有謀臣拳頭劈口搥未到無兒孫龍門遠


野鴨飛空却問僧要傳祖印付心燈應機雖對無移動纔綱宗道可增汾陽昭


野鴨子知何許馬祖見來相共語話盡山雲海月情依然不會還飛去却把住道道雪竇顯


師資閑向草中行野鴨飛鳴意忽生鼻孔翻成底事新羅日午打三更智海清


流水有西東蘆花無背向沙鳥忽飛來漁人驚夜唱誰道月明無處尋元來只在秋江上上方益


野鴨過前溪千峯凜寒色相顧不知歸未免資傍擊破疑團葛怛銷梢風直上透青霄雲山海月渾餘事一語歸宗萬國朝圓悟勤


馬師憫汝無知識借來野鴨通消息直得鼻頭鮮血流費盡老婆多少力佛鑑懃


草裏尋常萬萬千報云飛去豈徒然鼻頭是甚閑皮革十字縱橫一任穿龍門遠


野鴨野鴨無來無去飛去飛來本無去住忽然把住鼻頭看大地山河全體露太平古


野鴨羣飛勢莫留瞥然一過已高秋和聲著平生痛短綆毋勞繫鼻頭佛燈珣


野鴨從空過張三逢李大岸上繫孤舟黃牛解拽磨白楊順


心燈不可付祖印亦難傳野鴨飛過去得鼻頭穿橫川珙


一回思想一傷神不覺反然笑轉新雲在嶺頭閑不徹水流澗下太忙生龍門遠


有時笑有時哭悲喜交并暗催促此理如何舉向人斷絃須是鸞膠續徑山杲


有時笑有時哭調高和寡難拘束一清音徹九天風前誰觧聮芳躅妙峯善


哭不徹笑不徹倒腹傾膓向君說父子非親知不知擡頭腦後三斤鐵松源岳


却請和尚道虎頭生角出荒草十洲春盡花凋殘珊瑚樹林日杲杲雪竇顯三


和尚也併却龍頭陣上看謀畧令人長憶李將軍萬里天邊飛一鶚


和尚有也未金毛師子不踞地兩兩三三舊路行大雄山上空彈指


三箇兒即盡長成大家將本去經營其間消折兄嫌弟也有贏錢弟怨兄保寧勇


却請和尚道千人萬人所不到杲日朦朧海靣紅清風凜凜霜天曉佛鑑懃三


和尚也併却後人要前人脚其餘利鈍不同途畢竟到頭輸一着


和尚有也未且向自身明見地未能展翼逆風飛少逐青雲千里志


祖域交馳天馬駒化門舒卷不同途電光石火存機變堪笑人來捋虎雪竇顯


巍巍獨坐鎮雄峯三尺龍泉握掌中堪笑人來挨白刃立為虀粉在誰躬正覺逸


巍巍獨坐大雄山咳唾風生天地寒直下棒頭開正眼隔雲千里望長安野軒遵


雄峯獨坐鎮巍巍四海歌謠滿路岐任是通身鋒刃者到來無不竪降旗海印信


大機大用豈虛然獨坐雄峯是有權稍若錯傳王令者腦門湏喫棒三千白雲端


大雄峯頂獨巍巍直下橫分八字眉賴得縮頭知進退未嘗容易敢相虧保寧勇


獨坐大雄峯言談宇宙空不行峯頂上四海路難通寶峯祥


清風括地氣橫天獨坐雄峯有大權哮吼一聲岩洞裂更無狗迹到門前佛鑑懃


醬裏著塩雪中送炭纔捋虎棒頭有眼恠來獨坐大雄山他家曾上頭関圓悟勤


雄峯獨坐不囊藏捉敗分明已見贓設或更求奇特事野狐涎唾涴諸方無際


百丈機先疾似風巍巍獨坐大雄峯要知奇特中奇特明月難教下碧空石田薰


明明道不落老人何曾錯的的言不昧百丈何曾會不會將不錯渾然宣妙覺不落與不昧卓尓摽正位全機因果有來由脫體升沈無忌諱非自非是誰是言下迷宗生擬議再問重教舉一回潛觀徹底起風雷逆風喝轉雷聲絕飲氣歸家藏醜拙他日如何舉似人雄峯撑破秋天月


畫師畫地獄畫出百千般駐筆從頭看特地骨毛寒百丈政


老人當日曾祗對五百生來由自悔一言纔出駟難追累他百丈成羣隊落不落昧不昧逃得須赴滄海寄語修行大徹人從來十字難更改佛印元


不昧不落二俱是錯取捨未忘識情卜度執滯言詮無繩自縳廓爾太虛何處摸索海印信


問來荅去盡因緣流落寰區數百年自古自今諸衲子一人傳了一人傳淨照臻


不落不昧成羣作隊師子咬人韓獹逐塊大洪恩


大雄曾决野狐因五百生前錯墮身不落不昧如未曉年華又歷幾秋春照覺緫


五百生前墮野狐元來用處太心麄一字尚能招是報那堪心地更糢糊佛迹昱


大雄山裏大雄師曾謂言中脫野狐一劒令傳家國靜狼烟無使息亨途三祖宗


不落不昧僧俗本無忌諱丈夫氣宇如王爭受囊藏被盖一條楖任縱橫野狐跳入金毛隊大庾嶺圓


五百生前墮此身而今依舊入紅塵相逢盡道休官去林下何曾見一人真如喆二


大冶紅爐烹佛烹祖模鎔盡識者罔措


六合英雄無限幾箇能知痛痒臨川羡人取魚不如歸家結網寶峯祥


百丈親曾見野狐為渠叅請太心麄而今敢問諸禪客吐得狐涎盡也無枯木成


不落與不昧依前入皮袋不昧與不落皮袋俱拋却令人長憶李將軍萬里天邊飛一鶚草堂清


萬丈洪崖倚碧空人間有路不能通奈何一點雲無得舒卷縱橫疾似風兜率恱


臨機只為語偏枯五百生來墮野狐姹女已歸霄漢去獃郎由自守寒爐圓通僊


韓信收齊密用機食其烹處共攢眉到頭自有榮身計盖代之功復是誰道場如


入骨忿難攄背楚復投吳將謂胡鬚赤更有赤鬚胡雄峯常獨坐寥寥鎮八隅黃龍震


大智虛明徹果因一言超脫野狐身雄峯極目烟霄裏列耀分輝拱北辰雲溪恭


百丈堂前驗野狐還如水上捺葫蘆而今到處全機入便好當塲捋虎鬚禾山方


江北江南問野狐只因昧落有差殊鴻門一開雙扇那箇男兒是丈夫上方益


百丈野狐因果何如善財未了再見文殊溈山秀


不落與不昧當機無人會一箇老狐兒走入金毛隊羅漢南


大雄山下古路縱橫野狐岩中師子踞地狂風蕩盡落殘花獨有清香來撲鼻佛心才


不落分明不昧親老人何事脫狐身丈夫氣衝牛斗方見臨危不悚人踈山常


化形來問大修行當下金篦刮眼睛轉得野狐成百丈夜來依舊野干鳴張無盡


魚行水濁鳥飛毛落至鑒難逃太虛寥廓一徃迢迢五百生只緣因果大修行疾雷破山風震海百鍊精金色不改圓悟勤


醉眠醒臥不歸家一身流落在天涯祖佛位中留不住夜來依舊宿蘆花龍門遠


不昧與不落老人何太錯不落與不昧分明如是對重舉示諸人諸人會不會萍蕪斷處是青山行人更在青山外文殊道


修行不落與不昧盡作野狐涎唾腥拾取娘生窮相口拶開雲路吸雷霆佛智裕


不落因果何曾墮不昧因果何曾脫當堂鏡破兩頭忘掃影滅蹤無摸索無摸索何倚托秋風吹梧桐樹葉鳴嚗嚗佛性泰


一言纔諦當便脫野狐身早知雨是水不作兩般聲佛燈珣


百丈野狐兩耳卓朔脫不昧墮不落不昧不落何是何錯若於當處不留情萬里晴空步寥廓踈山如


百丈野狐塞鴈蘆李廣神箭張顛草書鼓山珪


不落不昧石頭土塊陌路相逢銀山粉碎拍手呵呵笑一塲明州有个憨布袋徑山杲


不落不昧徒云解會言下知歸牢關粉碎椘安方


明鏡當臺鑒者稀禪人到此擬何之直饒點破秋天月元來只是野狐兒瑯琊覺


百丈野狐語至言麄怛薩阿竭吾有吾廬翠岩真


語路分明在憑君子細看和雨西風急近火轉加寒道吾真


不落藏鋒不昧分要伊從此脫狐身相逢盡道休官去林下何曾見一人真淨文


一尺水一丈波五百生前不奈何不落不昧商量也依前撞入葛藤窠阿呵呵會也麼若是洒洒落落不妨我哆哆和和神歌社舞自成曲拍手其間唱哩囉天童覺


含血噴人先污其口百丈野狐失頭狂走驀地喚回打个筋斗崇覺空


諦觀五百生前事不昧何如不落親因果歷然殊可怕人人盡道野狐精牧菴忠


颯颯春風動物華園林開葉又開花歸來謾與佳人說鸞鏡臺前雲斜白楊順


不昧不落作麼會會得依前墮野狐一夜凉風生畫角滿船明月泛江湖台州鴻福文


不昧不落將錯就錯百丈野狐一坑埋却尼無著緫


不是翻濤手誇跨海鯨由基方撚鏃枝上眾猿驚宣祕礼


一人道不落一人道不昧夜來一陣狂風生浪打石頭如粉碎自得暉


秉大火聚燒太虗空達磨不會眼瞎耳聾塗毒


不向東山久薔薇幾度花白雲他自散明月落誰家正堂辯


世人住處我不住世人行處我不行全身跳入野狐窟贏得風流五百生肯堂充


百丈堂前辨野狐紫羅帳裏撒真珠誰家別館池塘裏一對鴛鴦水上浮靈岩安


不落不昧二俱是錯取捨未忘識情卜度執滯言詮無繩自縛春至花開秋來葉落錯錯誰知普化搖鈴鐸蘇州定慧信


動口生荊移身墮野狐趙州來闘富東壁掛葫蘆或菴体


不落不昧誣人之罪不昧不落無繩自縛可憐柳絮隨春風有時自西還自東三峯印


不落不昧東倒西擂鐵壁銀山一時粉碎不昧不落且無造作誠哉是言不從人學月林觀二


不昧不落錯錯錯錯不落不昧莫莫莫莫坐致太平實難摸索


墮脫知何處憑君子細看潮來無別浦木落見他山天目禮


墮狐身與脫狐身葉落花開幾度春名利只隨騎馬客是非不到釣魚人朴翁銛


大雄山下老狐精千古叢林惱殺人若遇金毛師子子看伊無處著渾身石菴玿


百丈野狐石女無夫一回淚下滄海乾枯率菴琮


不落不昧兩彩一賽不昧不落千錯萬錯無門開


不落因果突出野狐人心似鐵官法如爐不昧因果得脫野狐頂上無骨頷下有鬚虛堂愚


孰云意在钁頭邊一擊圓通徹大千大笑低頭歸去後飢飡且莫與人傳水菴一


風前一曲動離愁那个行人不舉頭手把花枝半遮面不令人見轉風流無凖範


天生个樣鐵崑崙機智偏能入海門無限差收拾了却來空手敘寒溫簡翁敬


百丈山頭坐不遙女人山下哭嘷咷一時埋向清涼地至孝方能今古超汾陽昭


此理分明荅教人爺娘俱喪向師深雖道分燈傳正法一時埋却始為親延壽慧


國泰由來自偃兵路逢劒客也湏呈雖然猛虎不食子正令他時作麼行本覺一


張公移住向深村被賊潛身入後門鍋子一時偷去了更來敲椀玩兒孫保寧勇


父不慈子不孝作之在前悔之在後明眼衲僧難緘其口佛日才


喚作如如已變名廓然無聖豈容情其間妙叶皆同不有玄暉辨濁清護國欽


涅槃寂滅本無名喚作如如早變生若問經中何極則石人夜木雞鳴本覺一


普賢昨夜闘文殊趂出還同兩手祛却道趙州行正令從茲王老一時無佛印元


彩雲影裏仙人現手把紅羅扇遮面無人著眼看仙人却看隨後紅羅扇佛鑑懃


鴛鴦綉出世無雙好手元來更有強呈罷各歸香閣去金針難把度蕭郎佛燈珣


二俱不了隨合多少縱使夜行投明未到月堂昌


霧起龍吟風生虎嘯兩口一舌異音同調文殊普賢佛法見南泉趙州日月面據令而行指顧間情貶向鐵圍山圓悟勤


布皷當軒為擊來臥龍驚起出岩隈千峯秀色憑誰寫一帶澄江古鏡開無菴全


是賊識賊精識精南泉無過強惺惺趙州禮拜歸堂去前箭猶輕後箭深石菴玿


春風吹落碧桃花一片流經十萬家誰在畫樓沽酒處相邀來喫趙州茶石皷夷


土地堂前一分飯只為當年圖口辦行年在坎鬼臨身奉勸禪人休贊嘆大圓智


石上栽花分外奇枝頭春色暗芳菲馨香遍界無人齅一任狂風取次吹伊菴權


不是心不是物那吒夜入蒼龍窟鐵鞭擊碎明月珠從教大地如翻墨雪竇宗


深深深汲古今淺淺淺渾成現水瑩玉壺江澄素練跳出桃花三級浪戴角擎頭乘快便點額魚馬師口下空躊躇圓悟勤


古佛塲中不展戈後人剛地起譊訛道泰不傳天子令時清休唱太平歌龍門遠


剔起便行三萬里只今休去八千年分明更為從頭舉一任諸方取次傳鼓山珪


倒腹傾腸說向君不知何事尚沉吟如今便好猛提取付與世間無事人徑山杲


金剛南際老番王反著襴衫入大唐牛首旃檀都賣了唯垂鼻孔不囊藏正堂辯


心佛物俱不是坐断舌頭除藥忌橫拈倒用緫由他活捉魔羣穿却鼻南岩勝


不是心不是佛不是物通身一串金鎻骨趙州見老南泉解道鎮州出蘿蔔吳元昭


不是心不是佛不是物以拂子擊禪床為君擊碎精靈窟天上人間知不知鼻孔依前空突兀誰菴演


不是心佛不是物六六依前三十六因思長慶陸大夫觧道合笑不合哭尼無著緫


華岳三峯翠插天上頭無路可躋攀不知誰有神仙手折取峯頭十丈蓮開善謙


餓鬼鞭死屍仙人禮枯骨野犬吠荒丘鐵山空突兀六合羣靈競出頭不知何處為窠窟或菴体


倒腹傾膓幾个知更無絲髮可相依直饒徹底承當去也落他家苐二機靈岩日


突出難辨辨得出師子翻身師子窟哮吼一聲天地空驚起須高突兀月林觀


剃頭頭光生洗脚脚清爽脫衣上床眠抓著通身痒雪菴瑾


不是心不是佛不是物瀝野狐涎趯反山鬼窟平田淺草裏露出焦尾大蟲太虛寥廓中放出遼天俊鶻阿呵呵露風骨等閑拈出眾人前畢竟分明是何物咄咄遯菴珠


鯨飲海水露出珊瑚枝海神知貴不知價留與人間光照夜朴翁銛


慣弄瑤琴與琵琶清音歷歷遍天涯堪嗟不入聾人耳空使西山月又斜息菴觀


夫子不識字達磨不會禪大唐天子國依舊化三千松源岳


破業亡家後渾身沒處安倒拈無孔笛吹過汨灣如菴用


不是心佛物開口已話墮更擬問如何好與劈面唾殺六岩輝


不是心不是物白頭生得黑頭鶻覷破門前下馬臺通身冷汗黑如墨蓬菴會


彼此老來誰記得人前各自強惺惺一坑未免俱埋却幾个如今眼子青龍門遠


威音王佛是兒孫王老當時開大言黃蘗見機分主伴典刑千古定宗門踈山如


明明攪動一缸屎却把麝香燒旖旎許多香氣不曾聞渾身坐在屎缸裏蒙菴岳


南泉捧鉢入堂來賔主分明肯自乖莫把威音論戒臈本無位次可差排天目禮


黃蘗下座南泉上坐常州紙貴一狀領過北澗簡


黃蘗能施陷虎機奈何王老猶奇舌頭反轉聊相問直得移身舊路歸簡翁敬


兩陣交鋒戰不難埋兵調何人曉只解輪鏘趂勢來喪身失命有多少海印信


獵獵奔馳勢不休草深風勁更堪愁翻身師子無尋處空使行人說路頭佛慧泉


昨夜銀蟾跨箕尾驀然一陣天風起卷千重萬重雲碧空寂寂凝如水佛鑑懃


問荅分明已切磋幾人於此覓譊訛少年曾决龍蛇陣老倒還稚子歌龍門遠


水乳不分菽麥難辨擔帶病深改移功淺十二時中不依倚明見佛性有此理漿水錢在草鞋裏月堂昌


李下不得整冠田豈可納履行藏自要分明免見傍人說懶菴樞


昨夜三更失却牛天明起來失却火腰未繫鞋未穿面不洗頭不裹保寧勇


奴顏婢膝走人間羞見羊裘七里灘文叔雖為天子貴子陵元作故人看希叟曇


丈室端居無隱乎更何言語可名模失牛遭火分明道還覺眉毛在也無寶葉源


兩堂上座未開肓猫兒各有湏爭一刀兩叚南泉手草鞋留著後人行汾陽昭


兩堂俱是杜禪和撥動烟塵不奈何賴得南泉能舉令一刀兩叚任偏頗雪竇顯二


公案圓來問趙州長安城裏任閒遊草鞋頭戴無人會歸到家山便即休手把狸奴定死生禪人空使口相爭趙州救得成何事恰似天明打五更佛印元


提起兩堂應見拈刀要取活狸奴可憐皮下皆無血直得橫屍滿道途白雲端二


狸奴夜靜自舒張引手過頭露爪長王老室中巡邏了狼忙走出天光


雪刃含光射斗牛不唯天地鬼神愁命根落在南泉手直下看看兩叚休保寧勇二


狸奴頭上角重生王老門前獨夜行天曉不知何處去椘山無限謾崢嶸


一刀兩叚南泉令當頭高著趙州閾劈面若無宗正眼又隨流水落人間照覺緫


狼烟起處看兵機不是將軍孰辨伊兩叚一刀垓下令威風千古覇雄基圓通僊


當機不薦眼如癡豈辨鋒鋩未露時日暮草鞋頭帶去暗中拊掌笑嘻嘻成枯木


作者縱橫斬萬機趙州頭戴草鞋時當臺寶鑑無私燭離匣金刀豈乱揮羅漢南


伯牙之絃鸞膠可續調古風淳霜月可掬南泉南泉龍象継躅佛心才二


草鞋頭戴與誰論四海無風浪自平觧道曲終人不見江頭贏得數峯青


五色狸奴力爭及乎按劒緫生盲分身兩處重相為直得悲風動地生龍門遠二


安國安家不在兵魯連一箭亦多情三千劒客今何在獨許將軍建太平


要得狸奴覿面酬渾如鉗口鎻咽喉一刀兩叚從公断直得悲風動地愁佛燈珣二


堂前飯店重新販屋裏揚州勝外求頭戴草鞋高跨步晚春江景也風流


斬了猫兒問諗師草鞋頭戴自知時兩堂不是無言對只要全提向上機踈山如


南泉提起為諸人自是諸人眼不親付與趙州呈好手拈來覿靣便翻身椘安方


捕鼠有功人競愛霜刀揮處罷相爭太平本是將軍致不許將軍見太平石明


縮水酒越濃負心人越窮鐵剛刀自利不用苦磨礱草鞋頭戴今何在我見牽來劈面春闡提照


石裏藏金誰辨別遊人但見蘚痕斑却被石人窺得破鐵船載入洞山雪竇宗


放去若雷奔來如掣電不識李將軍徒學穿楊箭南堂興二


趙州牙如劒南泉口似血盆兩个無孔鐵槌打就一合乾坤釋迦老子不會問取彌勒世尊


手握乾坤殺活機縱橫施設在臨時滿堂兔馬非龍象大用堂堂緫不知胡文定公安國


南泉提起下刀誅六臂修羅救得無設使兩堂俱道得也應流血滿街衢廣德光孝慜


提起分明斬處親落花飛絮撲行人頭戴草鞋出門去四月圓荷葉葉新李楶


青蛇提起血腥臊幾个男兒有膽毛直下血流猶未覺舉頭還見鐵山高簡堂機


南泉一刀斬了趙州戴履摩挲雖然子承父業滿地老鼠奈何典牛游


當日臨崖看滸眼至今觀水憶南泉趙州頭戴草鞋去漁翁腰帶好牽船龍牙言


克己堂前開飯店股肱屋裏販揚州頭戴草鞋呈醜拙湊成一叚好風流或菴体


手按吹毛豈易為兩堂要活死猫兒趙州上安身法多少傍人眼搭別峯印


南泉揮劒斬猫兒殺活唯憑作者知權柄一朝如在手分明看取令行時尼無著総二


草鞋頭戴有譊訛諸老機鋒會得麼道泰不傳天子令時清休唱太平歌


一刀兩叚絕譊訛天下禪和不奈何頭戴草鞋重漏泄知恩者少負恩多木菴永


趙州若在倒行此令奪却刀子南泉乞命無門開


力提持只一刀狸奴從此脫皮毛血流滿地成狼藉暗為春風染小桃無凖範


一刀成兩叚釋得二僧爭草鞋頭戴出猫兒無再生橫川珙


合掌太僧义手太俗撒手出門山青水綠換步移身振古風木人共唱無生的大洪遂


南北東西無不利令人深愛老南泉眉毛廝結如相似鼻孔遼天不著穿龍門遠


王老明明要賣身一時分付與傍人可憐天下爭酬價請續此句佛印元貴賤非同價不常个中交道沒商量趙州布衫應時用一任閑人說短長泉太道


南泉鋪席大開張差寶希壓市行競買雖多酬價少至今天下錯商量野軒遵


賣身王老難為價貴賤俱非不易酬若使當時無退悔喚來分付與園頭海印信


王老哀不惜身臨危將賣與何人若無令子輕酬價往往一年空過春保寧勇


不作貴不作賤翻覆高低隔一線利害分明說向人怜悧衲僧見不見獃堂定


國師欲見多般圓坐端居拜請看不去同音聞便解久經行陣奪旗旛汾陽昭


由基箭射猿繞何太直千个與萬个是誰曾中的相呼相喚歸去來曹溪路上休登陟復云曹溪路坦平為什麼休登陟雪竇顯


三人同行必有我師焉擇其善者而從之其不善者而改之翠岩真


三个同人去選官偶值清風明月夜或吟或詠或彈琴夜靜更闌猶未捨忽覺夫明歸去來他時自有知音者海印信


漫漫大地盈尺雪江湖一片難分別漁父披簑月下歸誰道夜行人路絕保寧勇


三人禮拜南陽去半路抽身信已通休論東西與南北此心千里自同風草堂清


巧奪豪拈浪苦辛誰能於此辨踈親落花芳草空岐路細雨斜風不見人旻古佛


重南陽好在三人半路不空回道存目擊猶多事若遇知音請舉來雲岩因


同氣相求事可論一回見面一歡情兩行何處閑文字一隊誰家好弟兄龍門遠


同坑無異土千古少人知月下休相喚還從舊路歸開福寧


南泉麻谷與歸宗道眼元來緫不通去禮國師瞻相好區區只到半途中踈山如


手携花鼓到城根反著麻鞋過短門笑把柴頭書古字大家來步月黃昬月堂昌


野店齋餘聊問津作家竿木鎮隨身相逢道休官去林下何曾見一人尼無着総


氣直語直眼親手親峯峦競秀紅紫爭春神通妙用施呈要見國師猶隔津且菴仁


金針綉出王鴛鴦石女擎來不覆藏剛被木人偷眼覷至今兩兩不成雙萬菴柔


各將財本去經營上國如天好趂晴未出門時先筭帳如何得到鳳凰城虛堂愚


圓相中間坐底誰更施女拜各呈機國師道大遍天下不許尋常人得知橫川珙


劒落寒潭謾刻舟霜花浪急使人愁若憑言語論高下贏得南泉一默酬虎頭上座


趙州捧出菱花鏡王老親拈白玉槌一擊當陽今瓦碎此心能有幾人知幾人知兩个分明是赤眉風前月下揚家醜笑倒靈山老古錐慈受深


皎月團團麗碧天趙州王老翫階前二人心眼俱相似光彩從來共宛然本覺一


劒落寒潭謾刻舟霜花浪急使人愁漁翁罷釣歸深塢一隻鴛鴦落渡頭上方岳


軟纏藏鋒入陣來將擒下眼瞠開死生一决英雄士文武雙行將相才保寧勇


龍蛇能易辨衲子最難謾性淨秋空闊心清巨海寬天涯毫末見世界掌中觀萬法不為侶西江一吸乾南堂興


吹毛劒利逆水波清丈夫志氣不順人情君征塞北我伐西秦千古萬古共樂昇平南堂興


短袴長衫白苧巾咿咿月下急推輪洛陽路上相逢著是經商買賣人虛堂愚


斬猫機用未為過猶勝廚中打粥鍋纔有此心招此報惡人無奈惡人何寶葉源


盤走珠珠走盤當機脫畧好生觀世人知貴不知價信手拈來也不雖正堂辯


類中難辨要分明戴角披毛卒未醒取草來方定動頭頭物物自真靈汾陽昭


行履從來異類中不知頭角與誰同若水草時相見擺尾搖頭四野風佛印元


異類中行得自由拽穿鼻孔卒難收草枝得相逢處高臥深雲任白頭佛慧泉


苑鎌使得快如風三十青蚨建大功南泉向上路難到到者方知觸處通照覺捴


茆鎌三十文錢買覿面高提苐一籌直下便知歸去路也湏更上一層樓圓通僊二


撥草瞻風探祖禪誰知草裏有南泉分明一句無私語徹骨風生天地寒


王老真機迅若風示人方便孰能通苑鎌舉起神鋒露驚得泥牛過海東智海清


問路分明指路頭青蚨三十不輕酬用時最快無機巧無味之談塞眾流真如喆


我這鎌子用得快當時三十文錢買南泉門下路岐通寄語行人著精彩天童覺


匆匆禪客問南泉欵叚徒勞痛下鞭今日為君重漏泄翩翩孤鴈下遙天道塲如


喫官酒臥官街當處死當處埋沙場無限英雄漢堆山積嶽露屍骸大溈智


三世諸佛不知有一一面南看北斗狸奴白牯却知有戴角擎頭師子吼四稜塌地又團欒八角磨槃空裏走擬推尋劈脊摟拈得鼻孔失却口為問普化一頭驢何似子胡一隻狗圓悟勤


三世諸佛不知有老老大大外邊走眼皮盖五湏大洋海裏翻筋斗徑山杲二


狸奴白牯却知有瀑布不溜青山走堪笑無端王老師錯認簸箕作熨斗


越鳥巢南枝胡馬斯北風狸奴并白牯寸步不曾通千山都坐断萬朝東天王纔合掌那吒撲帝鍾或庵骵


野老祭江神乞兒打筋斗莫作兩般看等是揚家醜朴翁銛


同門曰朋同志曰友同門同志始終相守長大分離得緣好醜同條生也大家知同條死也誰知有一句分明播天下無味之談塞人口大圓智


難兄難弟一二三四同母而生个个相似竿木隨身逢塲作戲莫言碍塞不得一句播天播地佛鑑懃


碍與不碍龍吟霧起播與不播蠅附驥尾南北東西千里萬里俊哉正覺顯


等將草料好供看何故皮毛要一般惹起羣中相似者翻令頭角不完全寶葉源


八面當風秪這是拂袖之談動天地堪愛賣身王老師不作賤不作貴龍門遠


兄難兄弟難弟馬祖真只這是撼動西江十八灘水面無風波自起石溪月


大事當陽已皎然十分湏是更周圓堂中上座黑如漆冷地為誰喫暗拳保寧勇


溪東去溪西去難免官家苗稅賦直饒隨分供輸未解牽牛去住楊無為


垂垂楊柳暗溪頭不問東西却自由幾度醉眠牛背上數聲橫笛一輪秋菴樞


南泉水牯自天然隨分些些任變遷大笑一聲天地窄更無佛法與人傳月林觀


不放溪東西隨分納些兒冷暖只自知分明說向誰木菴永


南泉水牯忘鞭索南北東西共一家王稅及時都納了牧童橫笛遠山斜天目禮


不如隨分納些些喚作平常事已差綠草溪邊頭角露一簑烟雨属誰家鐵牛印


古老巡堂親掠生渡水行舟不易耕莫道無生猶是末纖毫不了乱縱橫智門祚


禪床驚振被搽糊惹得兒孫不丈夫柱杖劈頭連打出也教知道赤胡龍門遠


被人喚作賊吞聲便飲氣雖然言語惡真个好滋味不向如來行處行丈夫自有衝天志


上天下地無勒安名立字是何因黃金自有黃金價終不和沙賣與人文殊道


離四句絕百非作者相諳識得伊跳下禪床便歸去從他鷂子摶天飛智門祚


咄哉王老師赤窮身也賣喫些油糍歸至今被人恠典牛游


不出方丈門已到莊上坐好一飣油糍至今咬不破萬菴如


騎虎穿市過把火去偷猪主人開眼睡鄰舍呌失驢卍菴顏


偷喫油糍賣弄口觜年老成魔謾神鬼潛菴光


阿魏無真水銀無假老倒南泉可知禮也復菴封


無業何太切白雲何太孤胡鬚將謂赤更有赤鬚胡南巖勝


一道如弦直心親手更親箭穿紅日影方是射鵰人鼓山珪


犀牛扇子用多時問着元來捴不知無限清風與頭角盡隨雲雨去難追雪竇顯


可憐一柄犀牛扇謾道曾遭已破除無限清風隨手處卓然頭角出寰區白雲端


扇子破索犀牛圈欒中字有來由誰知桂轂千年魄妙在通明一點秋天童覺


老師底死索犀牛用處其誰得自由侍者不知頭角具鼻根繩索被他祖印明


明月冷相照清風卒未休鹽官無限意何用覔犀牛草堂清


犀牛扇子用多年歷掌清機授手傳頭角不全拾取雨餘風月滿長川佛燈珣


扇上犀牛從古畫索來既破要元牛縱教戴子重描出不是當時那一頭勝因戲魚靜


炎暑蒸人汗似湯塩官用底豈尋常輕搖休問犀牛在拈出清風宇宙凉虎丘隆


犀牛扇子有來由幾度拈來幾度休荷葉亂傾珠的皪一番雨過碧溪頭菴樞


扇子分明都破了塩官却又索犀牛湏知侍者難開口無可還他即便休天目禮


南泉王老太無端却逐塩官作樂官西祖令嚴行禁上免它禪會錯欣歡南岩勝


虛空為鼓須彌為椎要打便打莫問是誰應菴華


國師費力置面鼓猶勝塗毒萬千千觧打南泉非好手至今天下勿聲冤野牛平


兩手分明過淨瓶不知身已在隍城直饒便具金剛眼也較溈山半月程上方益


鳥之行空魚之在水江湖相忘雲天得志擬心一對面千里知恩報恩人間幾幾天童覺


廬岳宗師接上機斬蛇特地施慈悲高苑座主驚忙怕却道麄心錯是非汾陽昭


大用縱橫掣電機爍迦羅眼尚膠迷徒夢裏爭唇吻憶隨他去一隨海印信


千尋竿上翻筋斗大海波心擲釣鈎大體還他肌骨好不搽紅粉也風流南華昺


斬蛇非小小事直是教他脫苦輪座主高苑心未泯如何胡亂妄通言橫川珙


無學彈指超圓通耳根淨透出聞不聞妙哉觀音行棒頭指出金剛王嶮惡道中為津梁圓悟勤


堂堂非是小人儒得得深雲訪隱居已與過泥殊不耻更何言外見親踈寶葉源


五味與一味喫了湏噫氣金輪峯下令行時凜凜清風誠可畏石明


私醞香醇價又輕至今官路少人行歸宗一味如連苦蹉過叢林幾後生長靈卓


三聲鼎盖普門開苦海勞生喚不回九十春光今又半空飛花片點莓苔絕岸湘


觸目菩提一撮沙示渠三个更周遮衲僧相見呵呵笑春鳥喃喃罵落花海印信


放開日月明把定乾坤黑一劄不回頭滿地生荊龍宮海藏非多石火電光非急君不見紫霄峯下墨池邊八駿如風追不及佛慧泉


芥納湏特地疑琴書拋下扣禪扉忽聞萬卷難藏處瞥轉神機唯自知唯自知丹桂和根得歸佛心才


芥納湏驗祖風清機歷歷妙難窮要知萬卷書來處跳出當人智鑑中禾山方


用自己心笑破他人口八角磨盤空裏走金毛獅子變作狗喝一喝雪堂行


萬卷詩書一時頭角纔跨宗門便施謀畧古歸宗真老作只滿彎弓不知誰見雙鵰落絕毫絕如山如岳堂堂氣宇冠儒林浩浩清風播寥廓癡禪妙


祖意西來豈易量擡眸已是錯承當闍不解知時莭開眼堂堂入鑊湯此山應


西來的的意何如舉唱多憐在半途勾賊到門還破賊信知身佩辟兵苻趙善期通判


只將馬祖鈆刀子裂破漫天鐵網羅碧沼夜敲荷葉雨至今貧恨一身多一関溥


荷衣松食住深雲盖是當年錯見人埋沒一生心即佛萬年千載不成塵野雲南


郎心葉薄妾冰清郎說黃金妾不應假使偶然通一笑半生誰信守孤燈簡翁敬


大梅梅子熟龐老已先知正眼驗真要相逢拍手歸松源岳


龐公親到竪降旗一劒當頭斬萬機不是從前生咬破為他梅子熟多時辛菴儔


有佛不迷無佛則無大梅頂門正眼劃時已驗親踈家抱荊山璞人握靈蛇珠失却與換得同歸故殊途作家金鎚當面擲臨機俊鷂趂不及將謂赤胡更有胡赤


未曾拈出定盤星多少行家怨不平待得權衡來就手方知斤兩自分明心聞賁


生死有無佛虛名如電拂俊鷂摶天飛不打籬邊鶻無欠無餘若太虛不知誰解強名模冶父川


同行自古不相肯峯頂老人何足論山凹落盡桃花片流水依前繞竹門懶菴樞


竹籬茅舍酒旗斜一个葫蘆敗兩家酒後不知天與地歸來滿地是桃花雪菴瑾


苦瓠連根苦甜徹蒂甜兩般滋味惡終後入黃泉應菴華


佛之一字強安排有無生死一坑埋大梅老子舌無骨臘月蓮花火裏栽雲巢岩


青天白日切忌尋覓更問如何抱贓呌屈無門開


活中死眼無作有用方寸不移十方獨弄巧拙不到處塩官有出身親言出親口雞犬閙比隣月堂昌二


因事長智認渠遭累反身曉行全家富貴競頭擡薦自埋沒逆順是非誰可出提起是令放得行兩手扶犂水過膝


石頭據坐五洩便去石頭喚回却成多事翠岩芝


在途在舍若為酬莫把先師一例求雄雄宇宙如王者未免半邊無髑髏龍門遠


欲去高聲喚得回當時心眼一齊開要知不假修持力生死悠悠任往來成枯木

