中華大藏經（中華書局版）數位版, No. 1720 禪宗頌古聯珠通集


山前田地賣還買松竹清風痛自憐堪笑夢中誇富貴覺來那直半分錢遯菴演


忍死叮嚀見白雲一盃鴆酒十分斟若教不飲空歸去田地無由被陸沉竹屋簡二


卒風暴雨忽迷蹤撞入浮山網子中縱得白雲提得出依然只是賣柴翁


白雲銕餕餡衲僧難下口忽然咬得破大作師子吼月菴果


放得下好脫洒放不下牛拽杷堪笑諸方老古錐打鼓說禪無尾欛無尾欛不驚怕可嚒訝觧毘盧頂上行不言亦自傳天下好大哥


唇上必并班豹剝舌頭當的帝都丁且道是什麼字自古上賢猶不識造次凢流豈可眀石菴玿


一大藏教是切脚東山切得鉢囉娘胸中憤氣盤不得忽作虹霓萬丈長即菴覺


倒腹傾膓與麼來華言梵語幾曾該言前句後知端的陸地蓮花朵朵開別山智


大藏教父為切脚鉢囉娘義最深幽孔門弟子無人識碧眼胡僧暗點頭遯菴演


的的當陽句明明箭後路著靴人喫肉赤脚人趂兔徑山杲


口是禍門電掣雷奔娑竭出海震動乹坤皷山珪


如何是佛口是禍門一錢不直賣与買人雪堂行


兵行詭道賊是家親無功受祿有理難伸或菴體


坑坑坎坎嶮嶮巇巇一言易出駟馬難追虛堂愚


老去眉似雪霜元來習氣尚難忘少年無限傷心事一度思量一斷膓佛鑑懃


牙根爛嚼真彌勒腹裏橫吞老釋迦大地虛空皆得飽這回不到負檀家心聞賁


從前五逆怕聞雷不似大蟲看水磨孤峯頂上要同行十字街頭還共坐鼓山珪


五逆聞雷曾顏回一粒豆子爆出冷徑山杲


者僧苦下打爺拳霹靂聲中宇宙昏驚起無眀金翅鳥擘開滄海取龍吞東山空


五逆聞雷露出屍骸人間天上無處堪埋朴翁銛


五逆聞雷慊慊然尋常爭敢與人宣自從六十輕酬後濟北驢名不浪傳虛堂愚


老年輕節臘樂事甚悠悠不及兒童日都來不觧愁南堂興


他弓莫挽他馬莫騎他非莫管他事莫知無門開


釋迦彌勒是他奴今古禪流知也無酒好不須懸望子醋酸何必掛葫蘆野牛平


二女合為一媳婦機輪截斷難回互從來徃返絕蹤由行人莫問來時路普融藏主


只是舊時行履處等閒舉着便譊訛夜來一陣狂風起吹落桃花知幾多慈受深


兩女合為一媳婦古寺基前幢子竪彷彿上有陁羅尼多少行人驚怖正堂辯


縱使百千刼所作業不忘因緣會遇時果報還自受或菴體


凉宵愛月上危樓幾處笙歌幾處愁歌管未闌愁未歇忽然天曉一時休且菴仁


憶惜春風上苑行爛窺紅紫厭平生如今再到曾行處寂寂無人草自生萬菴柔


南枝向暖北枝寒何事春風作兩般憑仗高樓莫吹笛大家留取倚闌看雪菴瑾


雲月是同溪山各異萬福萬福是一是二無門開


行弔先桃茢喪章後紙錢老胡門下客寧可入黃泉虛堂愚


來說是非者便是是非人誠哉是言也弄物不知名月林觀


路逢達道人不將語默對攔腮劈面拳直下會便會無門開


無端平地起干戈爭似属牛人更多滿目慚惶無着處低頭依舊入烟蘿高峰妙


牛過牎櫺錯為安名大唐國裏不見一人月林觀


龜本真靈物都緣不自知一朝親脫殻直透九天飛如菴用


等閒放出這牛兒頭角分眀舉似誰若向尾巴尖上會新羅鷂子過多時高峯妙


一二三四五六圈心肝粉碎髑髏寒若將方木投圓竅醜婦爭教得少年高峯妙


說有道無徒費力現身無語強分踈只消一箇鵓鳩觜百恠千妖掃除此山應


五祖鵓鳩啼當機直下提隔山尋蟻跡能有幾人知石田薰


門前石塔子八白與九紫方道既分眀免被巡官使雪堂行


彼此且無相負累行人無不失鈎錐雖然不瞎眾生眼也好拳頭劈口槌龍門遠


開口便見膽工夫傲東魯昔於豆子山也觧打瓦皷南岩勝


力不柰何按牛頭喫草若無錦綉文難以論嘉藻龍門遠


銕饀價難窮誰知屈味濃法幢光祖域正董在胸中南岩勝


堂堂白日上刀梯任是崑崙眼亦迷多謝門前按山子春來秋去泄天機雪堂行


何故喚作手衲僧難開口擬議自瞞頇可憐太蒙斗佛眼遠


先祖滔滔無固必後人悱悱有雌雄巨靈擡手無多子分破華山千萬重南岩勝


陰森夏木杜鳴日破浮空宇宙清莫對曾參問曾晳從教孝子諱爺名張無三


人間鬼使符來取天上花冠色正萎好箇轉身時莭子莫教閻老等閒知鼓合東村李大妻西風曠野淚沾衣碧蘆紅蓼江南岸却作張三坐釣磯驢放三千馬放八百透過重関未為英傑月林觀


一念普觀無量刼無量刼事即如今如今覷破這一念覷破如今覷底人無門開


隔水何人歌竹枝動人情思極幽微夜深轉入單于調月朗風高者稀虛堂愚


力當胸一拳幾箇眉墮落更欲如何若何普化空中木鐸瞎堂遠


生銕鑄就崑崙兒頭輕脚重肚皮大明眼衲僧薩普吒九十日中看不破看不破笑倒嵩山破竈墮晦叟光


喫飯咬着沙隱落第三牙春風纔過後拄杖亦開花慈受深


我不會不如達磨當門兩齒滿堂無限白蘋風眀眀不自秋江起雪堂行二


我不會不如堪笑千花生碓觜善財謾到百城游何曾着自家底我不會不如旃檀林裏香風起漁歌一曲過瀟湘攪動滄溟聲未已獃堂定


寧辨人間是與非生來淈眼如眉不因說着當年事萬古千秋那得知虛堂愚


柳毅傳書只自知得便冝是落便冝親夫愛子都拋却痛惜深憐乞養兒笑翁堪


驀劄相逢銕面皮渾家喪盡喚孩兒翻身獅子施牙爪猶落渠儂苐二機咦且道渠是阿誰塗毒


萬德不自有十身何處藏薰風生殿閣化日正舒長石林鞏


諸佛東山水上行閒中無事日偏長薰風拂拂來無已無意涼人人自涼葛廬覃


賣扇老婆手遮日一種風流出當家說與途中未歸客何須向外喫波楂月坡眀


雲門舉起竹篦凡聖潛蹤匿跡金剛門外生嗔木馬廄中面赤尼無着揔二


雲門舉起竹篦纔涉思惟蹉過只這背觸商量老人已是話墮徑山有箇竹篦直下別無道理佛殿厨屋三間穿過衲僧眼耳福州清涼坦


三尺筠蛇口帶腥曾吞英特十三人塵蒙四壁籠燈黑老尾焦黃眼正瞋竹屋簡


客裏謾牢落天涯多故人好懷無處寫舊話得重論殘雪未消石梅英先破春徘徊殊有約來此續芳塵虛堂愚


觧后何期語笑新秋風松舘客邊身凭闌不話平生事到老相逢是別人寶葉源


客舍并州已十霜歸心日夜憶咸陽無端更渡桑乾水却憶并州是故鄉圓極岑


海神知貴不知價留與人間光照夜碧眼胡僧笑點頭誰知用處無縫月林觀


機輪轉處達者猶迷四維上下南北東西無門開


相罵饒汝接觜相唾饒汝潑水驀然摸着蛇頭拍手囉囉哩哩肯堂充


婆去後無消息病者憧憧日扣門百草自知無識者叢叢垂泣在籬根虛堂愚


疾過風第二頭不堪惆悵只堪愁一聲振鬣長鳴後萬馬皆瘖一戰北澗簡


万機之暇探禪宗中路寧堪憩六龍空手牽牛過天紫宸深在妙高峰圭堂居士


六年勤苦竟何如為問君王記得無直下雖知難抵諱到頭終不受塗糊北磵簡二


借婆衫子拜婆年監本起挑不上禪抉起玉龍轟霹靂眀星猶在九重天問處天左旋荅處地右轉太平無象眼頭寬雪山高映黃金殿覺圓明


大根大器大熏修瞥轉機輪向上頭万億斯年惟一佛雪山元不隔龍樓石巖璉


當陽印定發光輝一對鴛鴦各自飛無法商量曾不昧令行摩竭目前機物初觀


行摩竭令顯全機無法商量未是奇方象森羅都印定此中能有幾人知仲方倫


午牎危坐絕逢杵臼徐開隔竹聲一碗釅茶魔辟易勛不戰屈人兵物初觀


剛道宗通與說通俱通還昧古靈蹤誰知東倒又西擂却觧當堂作主翁仲方倫


賔中全主主全賔四相同朝舊主人切忌自家分彼此使他容易別踈親淨覺曇


癡人面前不可說夢鬍子無惺惺懵懂無門開


牧童失却破簑衣流落年深見者稀拈來搭在籬頭上引得烏鴉遶飛獃堂定


孰謂觀方不在方纔開臭口便乖張行人要覔長安路不覺全身在帝鄉掩室開


五陵公子少年時得意春風躍馬蹄不惜黃金為彈子海棠花下打黃鸝雙杉元


法眼拈來早自謾無端錯對破沙盆而今遍界難遮掩殃害藂林累子孫掩室開


直甚破沙盆掀翻海岳昏頂門真箇瞎千古累兒孫虛堂愚


白玉琢成泥彈子黃金鑄就銕崑崙千年滯貨無人買未免如今累子孫大歇謙


雲深江絕引帆孤可惜隣僧拽轉渠方信圓眀彈指事元來此語不傳虛圭堂居士


八臂那吒三隻眼雙槌擂鼓轉舡頭巨鼇一吸滄溟竭宇宙風清四百州生死自憐同室因何中路隔関山一朝忽得親兒證趯方知盖覆難雪堂行


沒量大人擡脚不起眼瞎耳聾撒溺撒屎求生不生求死不死苦哉佛陁耶韓信臨朝底朴翁銛


擡脚翻香水海低頭俯視四禪天一箇渾身無處着請續一句無門開


力難擡起為君宣神駿何勞更着鞭一躍洞天三十六到時凡骨便成仙虛堂愚


開口不在舌頭上咬斷牙関供死狀莫教吞了大還丹命根難斷空惆悵朴翁銛


含糊一世無分曉開口何嘗在舌頭萬古業風吹不又隨月色過羅浮虛堂愚


大丈夫漢紅線不斷直饒親見松源敢保錯來批判朴翁銛


脚跟不斷紅線棹臂乹坤自在行塞壑填溝無處着歸來依舊兩眉橫虛堂愚


殺人一萬三千獨弄單提機不全萬頃滄波眀月夜一聲短笛釣魚舡諾菴肈


兜羅綿手舉花枝金色頭陀展咲眉末法師僧能委息只今那得異當時仲方倫


拈花付法慶人天西竺真紹的傳綿密到今無間斷一枝深秀鄮峰顛淨覺曇


白浪堆中下一鈎錦鱗紅尾尚悠悠漁翁不計竿頭事笑入芦花万頃秋石林鞏


山河大地非同別蟻子蛾蛘沒等差不用干戈更相待本來成現絕安排仲方倫


正法眼問韶石普字酧最親切三乘五教文毫端上該攝驪龍打失夜明珠金剛腦後抽生銕商隱餘


僧來請問正法眼韶石單提普字酧不露毫芒威凜凜掃清寰宇絕戈矛淨覺曇


如何是佛爛冬咬着冰霜透齒牙根蒂雖然無窖子一年一度一開花


如何是佛爛冬銕額銅頭沒柰何万里鴻溝歸漢後八千人恨一聲歌獨木林


佛祖頂上一着不属僧祇大刦修卷却娘生三寸舌片帆高掛海門秋仲方倫


心不知心方合道色前不物始歸宗屋頭日照茶烟碧山脊風高葉紅仲方倫


鼓響鍾鳴為發機燈籠露柱咲掀眉若無舉鼎山力千里烏騅不易騎仲方倫


壺中別有天莫認洞中仙本來成現事鵠白與烏玄淨覺曇


浩浩叢林話野狐落他昧處便偏枯禹門一躍成龍去誰復當機問有無仲方倫


百丈當時少見機兒孫多是乱針錐一坑埋却渾閑事盖代功高更是誰淨覺曇


巍巍文六紫金容百戲塲中有變通矮子看來眉卓竪銕鎚無孔舞春風葛廬覃


平展機籌不用誇抑揚元属當行家曹溪波浪如相似安得兒孫若稻麻中峰戒


縫却虛空筭盡沙針頭畫地是生涯改頭換面無人見幾度春風吹落花閑極雲


觧把虛空作袴單地牢畫出透還難針鋒頭上翹雙足猶對春風話嵗寒葛廬覃


唱歌樓上語風流既無心我也休打着奴奴心裏事平生恩愛冷啾啾慈受深


偶聞清唱發高樓若無心我也休直下狂心能頓歇從茲演若不迷頭本覺一


既無心我也休此身無喜亦無憂飢來喫飯困來睡花落從教逐水流寶峯明


若無心我也休鴛鴦帳裏擡頭家童為問深深意笑指紗窓月正秋寶華鑑


因過花街賣酒樓忽聞語唱惹離愁利刀剪断紅線若無心我也休堂仁


古德法身頌語熱沸若學唱巴歌須是自伶俐大溈智


一雨一陰風未和春從不快裏消磨桃花暗已隨流水空使劉郎惆悵多心聞賁


也好咲也堪悲耳朵元來兩片皮松源岳


至簡至易最尊最貴徃還千聖頂頭世出世間不思議彈指圓成八万門一超直入如來地圓悟勤


六師不正起干戈自謂無能柰我何九十六宗令結舌不消一曲太平歌本覺一


一夏調和一釜羮傳巖猶未許爭衡莫言污了無人見隣壁禪翁隻眼明正覺逸


長夏無別趣調和羹一釜滋味頗馨香剛地成點污口是禍之門舌是斬身斧陪却三斤銕只因看錮鏴慈受深


泠泠寒溜潓秋壑纔會滄溟便汎舟見說許由曾洗耳可憐巢父更鞭牛虛堂愚


百尺竿頭曾進步溪橋一沒山河從茲不出茶川上吟嘯無非邏哩囉白雲端


進步竿頭斷橋太虛凸處水天凹古今喫知多少不似闍這一交北磵簡


失脚溪橋兩眼枯錯將魚目作眀珠直饒塵光生也照破山河夢見無無凖範


拾得眀珠笑口開謂言塵轉塵埃若無直下承當分孤負馿兒一攧來介石朋


百尺竿頭話最親一交橋断絕纖塵死中得活珠離蚌甘作馿前馬後人無門開


溪橋馿子失脚處百尺竿頭進步時頂踵一時都換了依然只是郁闍石溪月


一攧成狼藉茶川路轉迂却將泥彈子認作夜明珠葛廬覃


無縫塔子樣兩手擡不起被人借將去至今尋未已尋未已天上人間知幾幾月菴果


恰好被人借去了莫言隣舍不通容團圝無縫難安茟只抹烟雲一兩重石林鞏


近在口皮邊遠過河沙國世間多少人不得油糍喫鼓山珪


和尚不赴堂莊主謝臨屈一字入公門九牛車不出徑山杲


江南江北勿同倫疑了還疑笑殺人誰信一盤油煠底古今塞斷是非門雪堂行


熱糍盪口成痕跡糍冷令人便動脾何似且拈安一處家常茶飯但隨時照堂一


背眾喫油糍對人誇好手潦倒不識羞抵死揚家醜應菴華


喫了油糍不赴齋莊師特特謝師來千山萬水俱尋徧破芒鞋眼未開無著緫


古德何曾動口皮喫油糍飽幾人知而今冷地思量着暗寫愁膓寄與誰肯堂充


目前無異路信手斫方圓眉毛橫眼上鼻孔大頭懸空叟印


年窮王老夜燒錢斷送難逢下水舡懵底不知身到岸隨他寒暑謾推遷遯庵演


問來荅去有來源一句全該遍大千歲年窮窮底事東村王老夜燒錢蕳翁敬


春風陌上郎得錢隨手使貨物忽相當撞着恰却子雪巖欽


年不燒錢鼠被蛇穿直饒玄會得對面隔西天曹源生


家家盡看野狐兒銕笛橫拈撩乱吹吹罷不知何處去夕陽已掛柳梢西松源岳


家家盡看野狐兒見者雖多識者稀百恠千妖俱掃跡春風已到萬年枝晦叟光


袖中寶劒磨星斗肘後靈符照八方撥轉目前関捩子從教天下竟茫茫誰菴演


鶴立蛇行勢不五天梵字鬼神愁孔門弟子無人識碧眼胡僧笑點頭殺六岩輝


菩提妙心作麼發曰應万機元不差回首瞥然輕覷着大千沙界是皇家松源岳


萬里謳歌聖化成條風磈雨樂樵耕不因嵩岳三呼後無象誰知真太平雙杉元


菩提心發不為難只在君王一念閒聖聖相傳皆一揆綿綿國祚泰山安辛菴儔


試問臥雲深處客不知何以荅昇平蕩然至化難逃避萬里堯天一點雲北磵蕳


靈山一別二千年聖世重逢豈偶然細掬清泉揩老眼撥開雲霧見青天石溪月


大地歸掌握間鉢盂擎起有何難箇中消息憑誰委秋水秋雲秋夜寒雲衲慶


是是非非俱請出巍巍萬仞如壁立平生心膽向人傾相識還如不相識無際派


碧油幢下立功勛韜畧雙全獨見君一自赤心來報國邊頭刁斗不曾聞虛堂愚


不見人斑見虎斑筭來莫願見人斑虎斑見後通回避唯見人斑避最難或菴體


鉄壁迸開雲片片黑山輥出月團團就中眀暗相陵處天外出頭誰觧看虛堂愚


貧人常妬富富者不欺貧莫信直中直須防人不仁閑極雲


二十年來不具眼茆菴燒却是徒為三春暖氣無多子真安之言亦可師橫川珙

