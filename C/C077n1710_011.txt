中華大藏經（中華書局版）數位版, No. 1710 古尊宿語錄


正中來金剛寶劒拂天開一片神光橫世界晶輝朗耀絕塵埃


正中偏霹靂鋒機着眼看石火電光猶是鈍思量擬議隔千山


偏中正看取輪王行正令七金千子緫隨身途中猶自覔金鏡


兼中至三嵗金毛牙爪備千邪百怪出頭來哮吼一聲皆伏地


兼中到大顯無功休作造木牛步步火中行真箇法王妙中妙


見是阿那律分明無一物大地及山河演出波羅蜜聞是難陀聲通緫莫過遠近一齊了更不念摩訶香是殑伽女慈悲心徧普淨穢盡能知即此我人母味是憍梵鉢甜苦尋常說入口辨辛酸恰似當天月觸是瞬若多善惡緫能和屠割無嗔喜秪箇是陀意是大迦葉毘盧俱一法幽室顯然分枝千花葉

