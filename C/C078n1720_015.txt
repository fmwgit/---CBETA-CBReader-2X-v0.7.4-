中華大藏經（中華書局版）數位版, No. 1720 禪宗頌古聯珠通集


不問維摩念甚麼新羅鷂子穿雲過杖頭擊着沒威靈惆悵嵩山破竈墮佛惠泉


念底却是維摩經一回舉著一回精鸚鵡故鄉歸不得大都言語太分明楊無為


問經不問念維摩念底分明見也麼欲入塵沙法門海一言演出不須多越州天章和尚


順風將欲到揚州風轉船頭水逆流把柂全憑王老力瞥然到岸不須憂道場如


須彌山高不見巔大海水深不見底簸土揚塵無處尋回頭撞着自家底南堂興


雲居有語機關絕不轉令君返照看截銕閉關停妄解百花俱發一花園開花結果從他有因地抽條長碧天汾陽昭


截水停輪話已圓借婆裙子拜婆年後人不見雲居老往往思量落二邊佛印元


截水停輪中此情吾師知道不惺惺微露一言令省覺不轉何曾更有停般若柔


何必不必一七二七龍馬鳴光透出道吾真


雲居道何必興化道不必眼若不開夢中呌屈月堂昌


何必不必綿綿密密覿面當機有人續得末後句許你親見二尊宿大慧杲


何必不必金刀玉尺甜者如檗苦者如蜜二十年來無處雪屈咦別峯印


何必不必方圓曲直眉目分明若為辨的影草既隨身覿面當機疾一雙孤鴈忽高飛兩隻鴛鴦還獨立最菴印


何必不必綿綿密密覿面當機官馬廝踢無得慈


羚羊挂角向甌峯獵犬茫然不見蹤却是石橋橋畔老三千里外觧相逢正覺逸


羚羊挂角六六卅六貧兒淂古錢瘦馬餐枯粟報叅玄人取無生曲昨夜火燒空跳出水中浴草堂清


獵狗迷蹤還觳觫氣息全無何處逐趙州城裏忽相逢依然六六三十六


新羅僧問荅新羅飛騎將軍意氣多奪得鎗來騎賊馬不勞餘刃罷干戈率菴琮


即此非此離此全此平步青霄高山仰止目前包褁不爭多森羅萬象眼中花就身打刼新羅新羅


突兀嵯峨萬仞橫四邊無路不通行自古兩輪光不到夜深王老入西岑投子青


四顧巍峩碧陰松風和雨響於琴居山不用逃聲色百鳥歸來何處尋成枯木


僧家畢竟歸山好丫角女子白頭早行穿月色嶺頭松跡到白雲巖下草寂寂峯前古寺基家家門首長安道相將八月鴈南來莫教孤負太平老佛鑑懃


春到石人視遠山鶯啼花木碧波閑湏知雲外巖松瑞千古迎風任嵗寒投子青


瞎漢臨危不識羞問人出氣借咽喉可憐便說初三日活爛泥堆裏頭寶葉源


苔殿烟収紫氣旋拱班宸幄退堯年鳳樓不宿桃源客豈並金光矚漢天投子青


迦葉不覆藏橫身獨自當語意分明在今古露堂堂佛眼遠


世尊密語難覆藏迦葉兒孫見如土千古萬古黑漫漫焦尾大蟲元是虎


清孤貧心太曹山携手步亨途白家三盞沾唇酒醉後添盃一似無佛印元


清源白家酒三盞未霑唇七十二棒且輕恕一百五十難放君地藏恩


滿屋黃金不肯親吁嗟甘怨自孤貧無端更飲三盃酒醉後郎當笑殺人南華昺


販海波斯入大唐先將寶暗埋藏却來伸手從人覔爭柰難謾有當行肯堂充


清貧三盞便輕酬萬里曹門出鄭州盡情斫却月中桂惱亂春風卒未休天童淨


張甕李甕各有病痛各有病痛赤眼撞著火柴頭焦磚打著連底凍朴翁銛


曹山慣用白家酒掇向人前盡底傾醉倒十洲雲水客闍猶自不惺惺皖山凝


干木逢場探淺深辨龍蛇眼决踈親兩箇駞子相逢著世上思量無直人退谷雲


銅公塘鐵奉化得人憎得人怕不是明州人定說蘇州話無凖範


不與麼太無端曹山甘被鏡清謾如如理事誰相悉畢竟無身也大難也大難大家諸聖眼前看方庵顯


鴻濛未判絕踈親畢竟難將事理分夜半正明還不露金剛腦後鐵崑崙雪巖欽


生死既不可求根塵萬病俱休從此俱空獨露蟾輪一片清秋雪竇宗


抱璞投師來意濃一條狹路忽相逢誰知妙手不雕琢分破華山千萬重笑翁堪


麻纏紙褁若嬰孩優羅華火裏開一點靈光千古在月輪孤處借胞胎南堂興三


勞形苦骨不知春得意忘言便出塵不假胞胎不徣借金烏出海月離雲


紙衣下事不假胞胎懸崖撒手襁褓嬰孩涅槃會上道塲開單傳直指狀元來


朗月當空未入關落花流水不相干明眀一句超凢聖光境俱忘誰觧看


皓月光中立問端上他階級轉顢頇會湏月落來相見別有靈光照膽寒在菴賢


心徑苔生何處去謝家人不在漁舡蘆花萬頃水天濶白鳥深沉任轉於自得暉


心徑苔生去莫知口如鼻孔眼如眉迢迢刦外封彊闊眀月蘆花類不齊掩室開


雪覆千山沒路岐孤峯不白峭巍巍五陵公子雖增氣野老相逢不展眉朴翁銛


混不得類不齊六爻宛轉見重离夜深下視千山白不是其中人不知石溪月


言中彼此帶幽玄盡向言中辨正偏孤負一條官驛路茫茫沉在月眀前絕岸湘


運斤成風匠石之奇喬松聳壑梁棟之姿宗中辨的量外知機這邊那邊著著無虧走盤不定落落明珠雲耕靜


團圓莫謂清虛理若謂清虛緫喪身却是眉毛曾問眼烏晴那自見瞳人本覺一


不打飛鳶便到來大圓鏡裏絕塵埃東君節令分明也挑李年年二月開自得暉


腥臊紅爛不堪親觸動輕輕血污身何事杳無人著價為伊非是世間丹霞淳


家家門掩蟾蜍月處處鶯啼楊柳風若謂縱橫無變異猶如擲劒擬虛空丹霞淳


齋時一鉢飯飯後一覺睡睡起去放尿洗手成變異闡提照


聞鍾告眾打吾心游子閑言醉更深楞嚴會上圓通者正法明王觀世音般若柔


聞鍾便道打吾心語淺分明理事深上流默默點頭笑可謂真鍮不金汾陽昭


六門曉夜任開張家賊難防事可傷識得家親恩愛斷更無一物獻尊堂卍菴顏


引問當機看起倒僧對師云一時掃曹山索把袈裟來智深功德禪和妙般若柔


噐量方圓識得伊問君掃地示慈悲前後一時俱掃却也是拈他第二機汾陽昭


清白門四絕隣長年開掃不容塵光明轉處傾殘月爻象分時却建寅新孝滿便逢春醉步狂歌任墮申散髮夷猶誰管太平無事酒顛人天童覺


曹山顛酒有誰諳醉語狂言不自慚夜半日頭當午照騎牛背面著靴衫東谷光


出路從來無十成有言須是脫凡情江邊玉女呵呵笑嶺上石人側耳聽成枯木


應物現形如水月當時應物不情如驢覷井終難喻如井覷驢何十成本覺一


驢覷井井覷驢智容無外靜有餘肘後誰分印家中不蓄書機不挂梭頭上文彩縱橫意自殊天童覺


驢覷井井覷驢五臺何處不文殊黃面老人任多口未知道得八成無張無盡


驢覷井井覷驢冬葉上長葫蘆會不得莫踟蹰定盤星上絕錙銖無菴全


月中玉兔夜懷胎日裏金烏朝抱黑漆崑崙踏雪行轉身打破瑠璃椀丹霞淳


故國安居象帝先夜明簾外信無傳金鷄啼破玉人夢曉色依依錦帳前


翡翠簾垂綸未濟紫羅帳合視聽難通犯動毛頭月昇夜戶密移一步鶴出銀籠脫身一色無遺影不坐同風落大功天童覺


刀斧斫不開靈機絕點埃清風掃殘雪和氣帶春回退谷雲


嵯峨萬仞是曹山氣岸雄雄坐祖關橫按鏌鎁全正令太平寰宇斬癡頓佛性泰


龍牙未息狂心地徧問諸師不肯休先達愍他親志切直言洞水逆湏流汾陽昭


古源無水月何生滿岸西流一分葱嶺罷詢熊耳夢雪休話少林春投子青


洞水無緣會逆流見他苦切故相酬西來祖意實無意妄想狂心歇便休橫川珙


龍牙山裏龍無眼死水何曾振古風禪板蒲團不能用只應分付與盧公盧公付了亦何憑坐倚休將繼祖燈堪對暮雲歸未合遠山無限碧層層雪竇顯


子卿不下單于拜始末常遵漢帝儀雪後乃知松栢操事難方見丈夫兒佛性泰


西來祖意問重重禪板蒲團用處同休把虛空增粉飾他家肯重似盲聾成枯木


駕與青龍不解騎人人盡道阿師癡爛泥中有傷人刺三度曾施虎機瞞菴成


蒲團禪板對龍牙何事當機不作家來意成褫明目下恐將流落在天涯虛空那掛劒星漢却浮槎不萌草觧藏香象無底藍能貯活蛇今日江湖何障礙通方津渡有船車天童覺


寒月依依上遠峯平湖萬頃練光封漁歌驚起沙洲鷺飛入蘆花不見踪丹霞淳


堂堂成現密密難見二鼠雖黠莫逢其便藤枝透出未生前正眼當陽巧回換龍牙老機如電遇賤即貴貴即賤圓悟勤


赤骨力寸不掛淨倮倮赤灑灑浴出低頭滿面慚為我說時定相罵卍菴顏


大海中心泛銕船隨波逐浪浪滔天順風到岸無人識江北從來使銕錢東谷光


石龜無語是知音無耳髑髏深夜聽天曉便藏無影樹太陽徧照不能尋投子青


烏龜誰道不能言妙語浪浪只自宣說盡西來祖師意知音弗遇也空然本覺一


如人無手欲行拳誰敢當頭輙向前二六時中常若此不須更問祖師禪本覺一


枯松野鶴呌門雪滿寒林入夜聞只箇生涯無所有不妨巖下有溪雲成枯木


買相頭量丈補職明眼衲僧面前不識真淨文


綠林強士正心狂心中妄意室中藏不覺投虛入空屋懡徒然笑一場本覺一


眾獸之中師子兒善能哮吼震全威縱橫妙用能返擲爭柰文殊坐著伊于闐國王牽不住善財童子却生疑將謂世界無過者也被六塵吞著時智門寬


樹倒藤枯伸一問呵呵大笑有來由羚羊掛角無尋處直至如今笑未休海印信


樹倒藤枯呵呵大笑不許夜行投明須到游子貪程去不歸及至歸來親已老親已老不須嗟猶勝當日未還家佛慧泉


江邊閒把直鈎垂也有金鱗上釣時三跳若能乘羽化免教漁父皺雙眉成枯木


藤枯樹倒意如何一著分明舉示他笑裏有刀須錯解正頭正尾却仙陁道場如


冷刃吹毛笑裏來爍迦羅眼不容裁一目金龍曾舉髑髏覺痛頂門開大洪預


若將此語定經宗孤負明招獨眼龍笑裏忽分泥水路方知千里共同風徑山杲


有句無句藤倚樹白飯元來用米作高樓吹笛柳如烟滿地春風落飛絮鼓山珪


樹倒藤枯意若何溈山開口笑呵呵可憐三尺龍泉劒喚作陶家壁上梭佛性泰


索却布單錢了行行意氣轉高不得明招點破焉知笑裏有刀


樹倒藤枯問大溈呵呵大笑顯全機布單賣却盤纏了秋夜寒來怨阿誰文殊道


却使溈山笑轉新笑中有刃暗傷人曹溪路上奔馳者由更區區苦問津


樹倒藤枯笑未休箇中誰解辨宗由堂堂蹉路溈山老空去空來一肚愁椘安方


添淂溈山笑轉新當時覿面已呈君明招漏泄溈山句無限風光付與人


有句無句明來暗去活捉生擒捷書露布如藤倚樹物以類聚海外人參蜀中附子樹倒藤枯切忌名模句歸何所蘇嚧蘇嚧呵呵大笑破鏡不照大地茫茫一任跳護國欽


呵呵大笑不尋常須淂眉間也放光不是明招重注脚叢林洎合錯商量梁山遠


呵呵大笑意難論樹倒藤枯問有因縱向明招言下悟眼開只是舊時人真淨文


仰之彌高鑽之彌固昭昭明明如藤倚樹大笑呵呵跨白牛碧雲繚繞無尋處龍牙言


有句無句如藤倚樹玄沙斫牌禾山打鼓君不見雪竇有語要與人天為師靣前端的是虎尼無著捴


笑裏憑誰眼豁開龜毛須向火中栽脚跟有路雲泥隔千里區區謾徃來湛堂深


尀耐溈山老鬼精垂鈎便要釣鯤鯨幾多頭角為龍去鰕蟹依前努眼睛中菴空


掀翻海嶽求知已雪刃橫身立太平野老不知堯舜力打皷祭江神木菴永


有句無句如藤倚樹回避無門毒蛇當路樹倒藤枯句歸何處明眼衲僧一場罔措天目禮


布單酬價見明招滴水如今未合消不是普通年後事住山爭得有柴燒張無盡


轉得眼來十萬里千江匝匝寒波起若能借便使風帆無明海裏尋知己中菴空


領得溈山笑裏刀方知不枉到明招元來樹倒藤枯後了得三年五載燒石林鞏


養子方知在上慈親言無味外人疑欲窮滄海深深處取漁家傲莫迷投子青


一文兩文與三文踈山大嶺謾區分須知無縫元無價獨露乾坤聳白雲雲巖因


接得風流傳粉郎一朝三度巧梳粧改頭換靣無人識元是東村李二娘佛鑑懃


鑿壞十方常住地三錢使露屍骸羅山古佛雖靈驗未免將身一處埋徑山杲


袖頭打領無添减腋下剜襟有短長大嶺頭一尊佛踈山兩度放毫光皷山珪


窣堵波成賞匠人工錢一二與三文可憐眼裏無筋者當面定將數目分佛性泰


清風吹動釣魚船皷起澄波浪拍天堪笑錦鱗爭戲水到頭俱被釣牽丹霞淳　三文與匠人


每愛佳人笑目青音容常隔一沙汀黃河誰道如今輥波浪無風不掛情崇覺空三　兩文與匠人


惱惱牛欄昨夜開嶺頭人喚不歸來煩君道與西山月莫照孤燈冷處灰一文與匠人


行因感果事須分寶塔凌空直一文要會踈山端的意吾家宗祖在并汾


冬蘸雪未為淡匠者三文淡最幽天共白雲曉水和眀月流本寂觀


鑿開蒼徑造浮圖往復商量價不孤無限落花隨水去夕陽春色滿江湖應菴華


臘月蓮花菡蓞香三回賞手不尋常直饒會得鬚眉落早是龜毛數丈長密菴傑


墮落眉鬚不淂塔三文使盡見分踈無端大嶺重饒舌數丈龜毛舉世無月林觀


踈山造塔行令今古藂林揀正三錢酬酢相應驀地傳聞大嶺看看臘月蓮華龜毛三尺相慶是則古佛放光非則尋聲弄影方菴顯


京師出大黃熟處最難忘道吾常作舞元是謝三郎霞淳


京師出大黃不許謾商量貴買還賤賣纔喫便承當懶菴需


京中大黃荅冬來意杲日麗天盲人摸地肯堂充


有問冬來事京師出大黃貪他一粒粟失却半年糧密菴傑


京師出大黃見賊便見贓竹杖化龍去癡人戽夜塘松源岳


京師出大黃直截為君舉冬至到寒食恰是一百五無際


有問冬來事京師出大黃漢家勳業在樊噲與張良破菴先


法身向上法身事我見枯樁眼中刺多年多嵗易成精一切處該該不是相逢打皷弄琵琶知音相見合如此大溈智


眼觀東南意在西北撥轉天開掀翻地軸法身向上法身邊間氣英靈五百年膠漆相投箭相拄南山起雲北山雨圓悟勤


青青掩映松蘿窟脩竹超然物外物莫將脩竹比喬松不及喬松老風骨佛鑑懃


法身向上法身邊會得咸通無後先一箇矬來一箇跛擔為一檐更無偏石溪月


別面不如花有笑離情難似竹無心因人說著曹家女引得相思病轉深慈受深


我愛曹家女姿質嗔心猛熾火長然紫羅帳裏深深夜說悟當年四八禪崇覺空


一條官路坦然平無限遊人取次行莫謂地平無險處須知平地有深坑慈受深


八花毬上綉紅旗百戰場中赤手提一自凱歌歸去國英雄贏得作清時無量壽


百匝千重欲問周踈山脫體觧相酬當時一眾知誰會直得江西水逆流投子舒


滄海無風波浪平烟収水色虛含月寒光一帶望何窮誰辨箇中龍退骨霞淳


乾峯舉一不舉二雲門擡手添意氣花開花落任風吹自有馨香滿天地晦堂心


聲前一句口如眉佛祖從來捴不知昨夜崑崙閒說夢白頭生得黑頭兒霞淳


黑白分眀滿局棊曾無一著有相虧可憐無限傍觀者斧爛柯消捴不知白雲端


貌出形儀已不真二三分數像當人傍邊有箇無端者苐一難謾是眼親保寧勇


天台南岳去無蹤更有何人覿面逢東嶺雲生西嶺白前山花發後山紅普融平


煑海成鹽終有味敲空作響本無聲崑崙撞著波斯子把手相將海底行慈受深


高樓美女一雙雙各向瓊窓坐玉床綉出鴛鴦呈似了金針深插錦香囊佛性泰


波斯捧出海南香白眼崑崙與論量賈客不諳彈舌語只看兩箇鼻頭長佛智裕


東嶺西巖路暗通有誰曾見老乾峯雲門把手雖同步白雲飛盖月含空楚安方


莫向乾峯頂上無言童子却相諳放開一線通消息走徧天台與嶺南成枯木


春蘭與秋菊一一各當時底處無回互怨誰分髓皮風來烏已覺露重鶴先知為問何能爾渠儂初不知圓悟勤


乾峯撒手懸崖韶陽天然標格謂言只有猴白那知更有猴黑佛心才


相見不須嗔君窮我亦貧謂言侵早起更有夜行人萬年閑


明頭暗合緩放急脚手忽露針線還偷舉一不舉二天台過徑山嚼他桃李核終是牙關月堂昌


鋪主將鍮試買人謂言難似此金真買人拂袖先行去滿靣慚惶不敢嗔白雲端


垂鈎四海釣獰龍格外玄談知己從相見披衫帶席不妨把手上高峯佛性泰


三種病二種光法身於此露堂堂時人不會箇中意猶把法身謾度量楚安方


動絃別曲問一知十手搦手掩以膠投漆庵內不見菴外無孔銕鎚不會人生相識貴知音水入水金金圓悟勤


庵內不知庵外事銕額銅頭不相似定花板上打鞦韆猛虎舌頭書卍字瞎堂遠


入乎還將死馬醫返魂香欲起君危一期拶出通身汗方信儂家不惜眉天童覺


樓閣重重擊不開乾峯劃破露崔嵬十方佛剎全彰處一一門中見善財佛心才


須彌頭倒卓大海起清風東弗已搖落西瞿花正紅長靈卓


撦破雲門一柄扇拗折乾峯一條杖二三千處管絃樓四五百條花柳巷徑山杲


乾峯不用指陳雲門休打骨董自然東海鯉魚築著帝釋鼻孔皷山珪


烏龜三眼紅如火一角麒麟似錐土宿夜遊南贍部泥牛脚下火星飛雪竇宗


一人向陸地行船一人向針鋒走馬同時同日到長安其中一箇最尖耍佛鑑懃


當面非暗投應機皆直說乾峯與雲門兩口同一舌若是續貂人弄巧便成拙雪菴瑾


乾峯舉一不舉二雲門握手添意氣為言只有猴白那知更有猴黑晦堂心


弦筈相網珠相對發百中而箭箭不虛攝眾景而光光無礙淂言句之緫持住游戲之三昧妙其間也宛轉徧圓必如是也縱橫自在天童覺


一鏃破三關爭知中的難放出關中主移疆還就土雲凍鴈聲孤愁人皆閔戶甜自古甜苦瓠從來苦獃堂定


隨機有問隨機荅不是禪不是玄後代無端翻譯出却將梵語作唐言退耕寧


老倒忘機太作家古今皆貴絕纖瑕天皇一脉龍潭現湧出靈源萬路差差切属欽山猶定動淂無言說至今誇汾陽昭


老將交羅事一期於中淂失少人知欽山若棒無言說若更非言更是非延壽慧


色自色聲自聲新鶯啼處柳輕門門有路通京國三島斜橫海月明丹霞淳


聲出虛色生無聲前色後轉塗糊間不容髮安可名模堂堂圓應沒錙銖巧張爐鞴費分踈爭如棒下無生忍聞見馨香滿道途圓悟勤


卓卓的的一屙便息老鼠舞三臺猫兒吹觱築烏龜舉首唱巴歌一二三四五六七雪竇宗


盲聾瘖瘂迥天真眼似眉毛道始隣昨夜東君潛布令黃鶯啼處綠楊春丹霞淳


神前酒臺盤鐵彈大如拳一擊便擊碎不直半分錢圓悟勤


神前撥紙問西來直截當機指酒臺赤膊袒肩頭面禮禍從天降不成灾瞎堂遠


摝蜆撈鰕昧己靈那堪古廟著渾身擡頭那畔空狼藉討甚多年鬼眼睛東野敷


紙錢堆裏可憐生臭口纔開便葛藤蕩盡鬼家窮活計至今古廟絕人行東山源


雲重重又水重重步不曾移到九峯遠涉若還言不易主人却在半途中雪巖欽


驀路相逢借問由寸心莫便與他酬雖然重檐教人代終是慚顏暗地羞


不将佛法當人情驗盡諸方鬼眼睛縱使作家不啐啄依然錯認定盤星笑翁堪


同時啐啄不同時石火電光猶較遲燈影裏行今已會蹉跎非是落便冝雪巖欽


子若哮吼其母即喪全歸其子十方通暢大用現前理自然何必起心作模樣更若不會雲居拄杖


掌中擎日月舌上覆金錢壁立爭千仞毫光徹梵天皷山珪


赤肉團邊用得親主賔有理各難伸兩箇駝子相逢著世上如今無直人徑山杲


電光影裏緇素區分纖毫不犯緫教滅門木菴永


日月無光殺氣浮揭天鼉皷戰貔貅捷呼獲下真番將那箇兒郎不舉頭虛堂愚


兩箇屎撅合作一團熏天地誰能千古藂林作話端西山亮


縱奪之機安可測隨言生解實堪悲曉來一陣春風起吹落花三四枝海印信


重興古殿辨來風瓦插重簷氣象雄恠淂人前多意氣他家無法在胷中西禪寂


紫羅抹額綉腰裙傾國風流宛勝秦玉笛插藏人不見夜深吹起鳳樓春雪堂行


三聖擔他寶壽鏘推僧出眾擬商量塞外將軍行正令直淂盲人滿大唐汾陽昭


寶華王座始登時三聖推僧决眾疑棒下分明無老少天下盲人幾箇知黃龍南


金槌擲下如星疾好手接來不費力當時擲向洪波中千古萬古無消息白雲端


黑白未分著著奇任他閑漢畔頭窺不知除却神仙手更有何人敵淂伊保寧勇


探馬飛來棒下寧瞎人翻滿鎮州城太平本是將軍建不許將軍見太平真淨文


臨濟家風兩獻酬推僧棒瞎見宗猷若非寶壽全機眼更有誰明此話頭佛國白


法眼傳來付與誰三聖推僧決眾疑將軍令舉群夫駭直淂盲聾徹四夷真如喆


寶壽開堂座始登當時三聖便推僧要知打瞎人人眼好向曹溪問老能智海清


當鋒更不借全機勍敵須還作者知銕馬放閒沙塞靜瞎驢千古少人騎上方益


豐城収寶劒宇宙識人稀不入張華手焉能別是非佛心才


驀刃開時飛銕騎電光閃處擲金槌一城瞎却渾閒事直至而今成是非佛性泰


寰中天子勑塞外將軍令萬里掃塵威雄難比並曲中直細中瞎却人眼真作略掀倒禪床捋虎鬚人平不語水平不流劒去久矣徒勞刻舟權柄在手專殺活大丈夫兮淂自由南華昺


矢在弦上不淂不發擬議蹉過箭鋒一劄京兆府天寧璉


寶壽開堂推出僧棒頭有眼要分明滿城人瞎誰能曉今古清風匝地生踈山如


提起須彌第一鎚電光石火太遲遲象王行處狐蹤絕獅子咆哮百獸危徑山杲


棒頭瞎却一城人三聖撩他寶壽瞋正令只堪提一半一盲引淂眾盲行皷山珪


養淂男兒要賭錢渾身無有寸纏是非窟裏和身入生滅門中滿口宣正堂辯


塞北千人帳江南萬斛船菩提窩裏坐緫謂是虗傳石菴玿


閙市相逢兩知識面目無來太廢力粉骨碎身未足酬一句了然超百億海印信


南北東西是處游更深歸去月如鈎春風一陣花狼籍不覺思量暗點頭成枯木


甚妙也甚妙於此知性命擗鼻與一奉當時便打正五祖演


十字街中六不本來面目絕踪由縱饒悟得分眀去已落儂家苐二頭禾山方


一拳拳倒黃鶴樓一趯趯翻鸚鵡洲幸有傍人為著力自家端坐看楊州佛性泰


一拳打就無靣目碧眼胡僧覷不足秋來黃葉落紛紛六六反成三十六南華昺


寶壽作街坊閙市中薦淂父母未生前恁麼無靣目最奇特大用現前無軌則圓悟勤


春色依依柳色萋桃花猶夾杏花枝欲識本來無靣目塵中方見丈夫兒佛鑑懃


借路經過無靣目因邪打正有拳頭衲僧門下無干涉徒用精金換淂鍮南岩勝


毫髮不縱橫自由閫外乾坤廓落大方無外優游明明祖師意明明百草頭裭破狐疑網截斷愛河流縱有回天力爭如直下休四衢道中淨躶躶放出溈山水牯牛圓悟勤


南院門前信莫窺登臨無不喪全威許州収得江西信針芥相投只自知海印信


有相身中無相身金香爐下銕崑崙雙林別後無消息滿路風塵來往人方菴顯


團團珠遶玉馬載驢上銕船分付海山無事客釣鼇時下一棬攣復云天下衲僧跳不出雪竇顯


布漫天網鯨鼇不上水底反身波前躍浪在彼在此千里萬里不著便處却能回閉了方丈依前來雙收雙放半合半開主賔全體用石女老黃梅月堂昌


李公要勸張公酒却被張公罰一盃珠遶團團休錯會還家拍手笑咍咍別峯印


有無今古兩重關正眼禪人過者難欲通大道長安路莫崑崙說徃還投子青


芭蕉示眾世無隣與奪縱橫不易親雨散雲何處去空令游子淚沾巾正覺逸


有面前拈取去如無背後奪將來可憐黑漆光生底擊著千門萬戶開保寧勇


縱奪臨機得自由相逢切忌更擡眸轉身必合知時莭擬議山藤便到頭成枯木


芭蕉拄杖與奪直要當風眼活剎那纔昧隔生鼻孔遭他牽撮佛智裕


有無與奪太譊訛拄杖當途不奈何好把斜橫禪椅畔免令就上長枝柯文殊道


十字街道見成行貨擬欲商量漆桶蹉過徑山杲


舒無踪卷無跡日午晴空轟霹靂衲子驚迷失路頭神號鬼哭知何極雪竇宗


趂水泛船隨泥作佛船行佛成水泥不物有拄杖與拄杖船中輕蕩槳無拄杖奪拄杖佛靣巧出相好手芭蕉眼不開塞壑填溝何處來月堂昌


赫日光中風雷雨雹海水逆流須彌倒卓走獸飛禽懸崖撲落塞外將軍生擒活捉捋猛虎鬚折蒼龍角南堂興


相罵饒汝接觜相唾饒汝潑水等閒摸著蛇頭拍手囉囉哩哩卍庵顏


芭蕉舉起拄杖驚動森羅萬象蝦蟆飛過梵天眉毛元在眼上尼無着総


蠱毒之鄉水不可嘗沾他一滴渾家喪亡肯堂充


有更須當靣與渠無背手奪將來驀然夜半化龍去黑雨烏風裂地雷虛堂愚


多添减少休那兊支移拆變加三倍平生有子不須教一回落賺自然會


休問維摩臥病城羅山空自掩光陰流沙欲渡全無難莫鶯啼在那林投子青


一不問二不休直須識取那鈎頭再三回首來相見急水波心輥綉毬菴需

