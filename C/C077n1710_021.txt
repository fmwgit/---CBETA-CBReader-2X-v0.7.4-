中華大藏經（中華書局版）數位版, No. 1710 古尊宿語錄

樓閣重重現 聖皇握金輪 重四大海
易為大天界 以表正法故 惟師乘願力
示現優曇華 帝命作捴持 欲符於前烈
弘護法王法 如寶雙眼目 秖昬翳蝕
光明不遍照 統率諸僧伽 無不從化者
佛法遍天下 根本中印土 命師宣仁德
以彼尚佛乘 道憇僧伽羅 群羌如見佛
膜拜稽首禮 懇請為說法 四大本假合
去住兩無礙 咲指空中雲 聚散不跡
築壇以眾香 付之大火聚 闔國諸沙門
圍繞作梵唄 拾舍利靈骨 袝葬辟支迦
異域王臣眾 瞻禮祈永鎮 睠此行道所
何以慰追慕 四眾諸弟子 假物以顯理
遺衣在故篋 見衣如見師 瘞之雨華臺
當與靈骨同 我知此衣中 何啻千萬縷
絲具煖 圓即菩提 師性千古存
是有無邊身 譬之虛空相 普現於一切
寧假有漏形 方號於真實 實際本真空
永離於言說 我持不壞筆 太虛以為紙
銘此無縫塔 了不見一字 若以兩耳觀
始造不二義



屎臭薰天亦偶然法華爭敢為君宣鼻中若有通天竅一任橫行不着穿

