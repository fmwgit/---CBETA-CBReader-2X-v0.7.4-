中華大藏經（中華書局版）數位版, No. 1710 古尊宿語錄


洞裏無雲別有天桃芲似錦柳如仙家不會論春夏石爛松枯是一年


趙州露刃劍寒霜光更擬問如何分身作兩


造化之功品物情正當生處不言生尋枝摘葉空勞力一朵開時一佛成


此土西天祖佛名峰頂上鐵芲生世間無限丹青手只恐吟成畫不成


白雲堆裡古家風萬里霜天月色同林下水邊人罕到方知吾道樂無窮


冉冉白雲間拂拂微風起至哉造化功孰謂究終始究之既不能徒然自憂喜


隔闊多時未是踈結交豈在頻相見教山下路崎嶇萬里蟾光都一片


風掃盡千巖雪枝上紅梅包欲裂縹緲寒雲天外來吾家此境憑誰說


山腰營小閣聊可寄生平三四危峯頂啼分外清


縱使千回眼見爭如手親一徧透得此個重関乃是平生方便


眼觀不足耳不盡水碧山青誰遠誰近


老病踈慵不記心應無狂夢到璚林水聲山色長為伴利害教似海深


歸心休問路多端四海為家未足觀隻履清名思達磨諸侯九合咲齊桓


學道先湏得指歸聞聲見色不思議長天夜夜家家月影落澄潭幾個知


祖道何殊世路平時人行處不湏驚擬心未到先移步直似玄沙問鏡清


一月在天影含眾水師真之真非月非水青黃碧綠亂茶糊看來半嗔半偷喜


寧親今生父母當親覲從本爺娘子細看動轉施為全得力一回舉着骨毛寒


何事秋風入夜涼稻芲時復送餘香要知此箇真消息末後殷勤味長


皖伯臺前送別時桃芲似錦桺如眉明年此日凭闌望依舊青青一兩枝


透出龍門未是難幾人得過趙州関白雲片片青山外為雨為霖去復還


出自白雲山携笻步渚心中幾萬端唯我能相許


淨空居士久相知三十年來只片時今日白蓮華下見維摩元是舊容儀


相聚淮南四十年而今歸去路三千有人若問西來意水在江湖月在天


一一鉢且隨緣此事時時強為宣知己不來春斬老孤峰皎月對寒泉


送客別金沙行行去路淡籠碧漢薄霧綴紅霞百舌吟新千株長嫰芽翻思分袂處舉首見桃芲


徧遊五祖山語咲令人愛極目情量寬禮貌多自在思鄉便欲回不慮他人怪再見是明年徃來無碍


維摩之後室長開立雪求心悟善財木老芲彫兮白雲亂卷波澄霜夜兮皎月徘徊不二門高遠相訪又騎羸馬入塵埃


桂芲包裡老黃梅不向陰陽地上開蜂蝶豈知香遠拆難尋踪跡去還來


此病彼圜寂吾門何得失生死若空芲去來如鳥跡東涌忽西沒影挂寒堂壁三十三天擈帝鍾普念般若波羅密


眼暗耳聾行步龍鍾人前強咲义手當


水中撈得麦恐悚瓌禪客徃復偃溪邊聞聲隔不隔


子既卜遷居禪家苐一機有帆不挂無住坦然途世態那堪戀恩情盡属愚祖師門下客到此辨錙銖


多時欲寫天邊雁毛色觀來苦未全號呌不妨知節令養成飛去有何難鴈鴈鴈墖當初占古蹤禪禪入理深淵無形無狀千難萬難後生晚長心堅石穿


苦霧庭軒悲雲鎻暮天師真淨界影挂月孤圓去不去兮若之夢來不來兮誰後先誰後先閻浮在海南邊

