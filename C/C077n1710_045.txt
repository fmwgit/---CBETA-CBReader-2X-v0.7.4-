中華大藏經（中華書局版）數位版, No. 1710 古尊宿語錄


潦倒漁翁坐釣臺金鱗赫赫皷波來海門空闊纔施網霹靂一轟天地開


放去來得自由不堪優處亦堪優可憐滯句承言者爭是爭非空白頭


千變萬化七顛八倒騎却聖僧踏倒水潦釋迦起身比丘悟道若會此意寒來著襖


打皷弄琵琶相逢一會家雲門能合調長慶解隨邪古曲非音律南山鼈鼻蛇何人知妙訣的子是玄沙


少室之妙訣觀根而密付大隨曾泄機南臺亦失護翻手與覆手脫履著龜處明明言外傳信何有今古擲金鍾輥鉄皷水東流日西去


日面月面胡來漢現一點靈光萬化千變


但無一切心自然合大道應用在臨時莫分妙不妙


目前有路誰解通方東山水上求者茫茫


諸佛出身處東山水上行目前一彈指徧現煞分明日面月面過佛手馿脚呈皆承此個力言外度迷情


多將無事會無事困人心有無俱勿念自可剖靈音落落雖殊應寥寥不在尋冝哉萬化首都秪属于令


楚王城畔水東流樹倒藤枯笑不休好是自從投子後更無人觧道油油


前栢樹子趙州無此語若是本色人直下未相許前栢樹子趙州有此語為報同道流覿面如何舉


東涌西沒北斗藏身法王法令德非有隣


似狂不狂趙州老或凡或聖人難曉是非長短任君裁老婆被伊勘破了


臨岐有水復有火遇賤即貴全可可臺山一路去無差幾個行人脫覊鎻


前栢樹子前栢樹子我道不如松枯枝折落地打著去年椶造化無私不思力一一青青嵗寒色長短大小在目前可笑時人會不得


我手何似佛手翻覆誰辨好醜若非師子之兒野干謾為開口


我脚何似馿脚隱顯千差萬錯欲開金剛眼睛看取目前善惡


人人盡有生緣處認著依前還失路長空雲破日華開東西南北從君去


鳥窠吹布毛紅日午方高趙王因好劒滿國人帶刀


有問啐啄機雲門荅云響昨日雷轟天夜來山水長


探騎飛來棒下寧瞎人翻滿鎮州城太平本是將軍致不許將軍見太平


石火光中電影分怒雷隨震動乾坤耳聾眼瞎人無數誰是知恩解報恩


丈林山下竹根邊水在深溪月在天良馬不知何處去阿難依舊世尊前


奇哉一見桃花後萬別千差更不疑獨有玄沙言未徹子孫幾個是男兒


昔日靈雲見悟時香苞紅蕚一枝枝如今到處還開也陌上相逢說向誰


言有業識在誰云意不深海枯終見底人死不知心


誰謂吹毛利雲門骼可知一朝權在手看取令行時


買相頭量才補職眀眼衲僧面前不識


臨機無巧妙得意不勞功其如人不會聞空便謂空


移高就下緫威權解脫門開信可憐不得空王真妙訣動隨聲色被勾牽


超佛越祖之談覿面相呈誰領不知箭過新羅動地閑爭餬餅


雲門関棙子消息少人知有時一撥動大地眼


雲門抽顧自有來由一點不到休休休休


資粮更不著些些岐路年深恐轉賖直下痛施三頓棒夜來依舊宿芦花


便言黃檗無多法大丈夫兒豈目乖脇下兩拳明有信不從黃檗付將來


張顛不似首山顛不動毫百怪全猶得黃龍再拈出四方明眼若為傳


新婦騎馿阿家牽低頭拈得一文錢十字街頭拍手笑東村王老屋頭穿


秦時轢鑽頭通大施門開妙莫窮火裏蝍蟟依舊活拈來誰解恣英雄火裏蝍蟟吞大虫去年不似今年窮直得黃茅瘴氣發雪壓桃花處處紅


奪旗掣皷著精神父子雖親法不親為報四方禪者道等閑莫作守株人


客情步步隨人轉有大威光不能現突然一喝雙耳聾那吒眼開黃檗面


丈夫當断不觧断興化為人徹底漢已後從教眼自開棒了罸錢趂出院


臘月二十五一曲超今古鎮州大蘿蔔生長在深土


不起一念海裏須把來便用休別針錐


不落藏鋒不昧分要伊從此脫狐身相逢盡道休官去林下何曾見一人

