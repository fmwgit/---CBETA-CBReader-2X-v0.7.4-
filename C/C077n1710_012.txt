中華大藏經（中華書局版）數位版, No. 1710 古尊宿語錄


苐一玄三世諸佛擬何宣垂慈夢裏生輕薄端坐還成落断邊


苐二玄伶利衲僧眼未眀石火電光知是鈍揚眉瞬目涉関山


苐三玄萬象森羅宇宙寬雲散洞空山嶽靜落花流水滿長川


苐一要豈話聖凢妙擬議涉長途擡眸七顛倒


苐二要峯頂敲犍召神通自在來多聞門外呌


苐三要起倒令人咲掌內握坤千差都一照


啐啄之機箭拄鋒瞥然賔主當時分宗師慜物垂緇素北地黃河徹底渾


僧問如何是佛師云汝是慧超禮拜進前叉手思量十万迢迢


超佛越祖若何宣充齋餬餅恣情飡湖南展鉢新羅咬大石波斯索渡舩


苐一訣大地山河泄維摩纔默然文殊便饒舌


苐二訣展拓看時莭語默豈相干夜半秋天月


苐三訣遠路難登涉陸地弄舟舡眼中藏日月


苐一句天上他方皆罔措俱輪顛倒論多端魏魏未到尼俱


苐二句臨濟德山涉路布未過新羅棒便揮達者途中乱指注


苐三句維摩示疾文殊去對談一默震坤直至如今作咲具


正中偏半夜烏雞室裏鳴海底然燈光世界石上栽花長枝靈


偏中正日落西山觀異影分明影像顯宗乘休把眉頭窺月井


正中來木馬生兒徧九垓進退任行通鳥道豈並巢居界內隈


兼中至彼彼丈夫全意氣矛盾交互不傷鋒展拓縱橫不相離


兼中到黑白已前休作造須明露柱未生兒莫認狂辤途路走


偏中歸正極幽玄正去偏來理事全須知正位非言說朕兆依俙属有緣兼至去來興妙用到兼何更逐言詮出沒豈能該世界蕩蕩無依鳥道玄


杖林山下竹筋鞭南北禪人万万千莫怪相逢不下馬東西各自有前程


分身千百億悲智願難窮在俗還隨俗居宮即順宮頭頭皆巨護處處現神通重吾宗幸多能立古風


仰觀天畔一輪日幾度清光四上出大士蓬頭問志公摩訶般若波羅密


懷州牛喫禾河沙世界益州馬腹脹螘銜椀走天下召醫人馿頭馬角灸猪左膊上虎成狸


東山林木高幾歲幾回雨南嶺松枝瘦石生石畔土金色見瞿曇二三七八五


雞鳴丑夢裏逢人鹵


平旦寅覺來路上弄精


日出卯赫赫光明影裏坐


食時辰食飽還知是病因


禺中已買賣論量入市肆


日南午萬像分明作咲具


日昳未張公喫酒李公醉


晡時申省來端坐醉醺醺


日入酉蓬竹戶硬撑拄黃昏戌日落西山狐魅出


人定亥老鼠牀頭作隊隊


夜半子一輪明月蘇嚧哩

