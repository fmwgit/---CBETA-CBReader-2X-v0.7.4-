中華大藏經（中華書局版）數位版, No. 1720 禪宗頌古聯珠通集


一生長喚主人公不受人謾逈不同今日惺惺何處去滿山松栢起悲風佛國白


彎彎新月聚三星誰信心王本自寧可笑瑞巖方丈老夜深呼喚強惺惺祖印明


瑞岩家風喚主人公昨夜南山咬大蟲徑山杲


一主人公死一主人公活若觧弄精魂兩頭皆透脫鼓山珪


自呼自應已惺惺不受欺謾理不輕池內白蓮香未已詹前山色四時青白楊順


瑞巖常喚主人公突出湏彌最上峯大地掀翻無覔處笙歌一曲畫樓中天衣哲


不施棒喝喚主人公鵝王擇乳鴨類不同高原泉


水洗水金金瑞巖徹底老婆心自携去沽村酒却著衫來作主人無量壽


學道之人不識真只為前認識神無量刦來生死本癡人喚作本來身無門開


磐陀漠漠秘蒼苔終日加趺兩摧縱使不曾呼喚著何嘗謾得阿師來天目禮


風前一曲動離情調古無人和淂成自唱自斟還自飲至今猶自不惺惺別山智


羅山忍後不能禁大展家風吼一音紙墨如山書莫盡衲僧休向義中尋洞山聦


紛紛雪影耀閩天閩主欣逢倍樂然一旦春風吹大地更無一點在階前白雲端


須彌座上斂伽海口潮音闡大機世主大檀能藻鑒靈山嘉會愈增輝踈山如


一道直如弦千古應無對縱有囓鏃機髑髏成粉碎栢堂雅


瑞世優曇見最難異香浮動曉風寒自非世主垂青眼却作閑花野草看寶葉源


斫斷老葛藤打破狐狸窟豹披霧而變文龍乘雷而換骨咄起滅紛紛是何物天童覺


是誰起滅就窠打刼擊殺烏龜救淂跛鼈殺六岩輝


起滅不停誰解看當機一拶透重關東西緫是長安路蕩蕩無拘自徃還無凖範


冷水點沸湯舌頭不出口可惜老巖頭慈悲成過咎石田薰


春有百花夏有熱秋有凉風冬有雪若無閒事掛心頭便是人間好時節照堂一


不門前路春歸又一年落花紅滿地芳草碧連天鼓山珪


出門握手話分携古道迢迢去莫追却笑波心遺劒者區區空記刻舟時徑山杲


一箇銕額銅頭一人三頭六臂二俱借人鼻孔却與洞山出氣南岩勝


不肯宗師滿大唐羅山禮拜錯商量洞山無佛人難措慚愧岩頭口放光卍菴顏


格外談驚人句懵懂禪和徒指注酌然好箇佛無光言下迷宗空自忙頼有知音招慶在譊訛一夏為雌黃雌黃出暗寫愁膓寄知識佛性泰


盲聾瘖瘂杳絕機冝天上天下堪笑堪悲離朱不辨正色師曠豈識玄爭如獨坐虗牎下葉落花開自有時復云還會麼無孔鐵鎚雪竇顯


退後近前兼對辯相逢逅難回面春風驀地撼前還見落花千萬片白雲端


雲門老子手親眼親因風吹火不費精神盲者便視聾者便聞雖然無語掛在口唇三種病人一種法門佛鑑懃


盲聾瘖瘂接不得玄沙枉費閒心力扁鵲盧醫拱手歸三人俱是膏肓疾鼓山珪


玄沙三種病人語透出雲門六不莫待是非來入耳從前知己返為讎徑山杲


權生聾瞽瘂要顯吾宗驗作家金剛截銕如泥碎透金纔動失玄沙汾陽昭


欲知三種人應用理常新未有纖毫法能為中外塵永明壽


一二三見聞覺更是誰頓銷爍花簇簇處鷓鴣啼草薰薰時鴛鴦飛玄沙老玄沙老頼遇當年欠一著諦當之言徒唯然中間樹子半零落翠巖真


玄沙三種接人諸人口耳現在不要開眼尿床特地移山塞海花裏幽禽語不休風光滿地誰人買塗毒


玄沙三種病人有理不在高聲引得香嚴老子却來樹上懸身龍門遠


玄沙以毒出人毒三種病人同一屋堪笑雲門老古錐河裏失錢河裏摝或菴體


盲聾瘖瘂不相干莫被玄沙恣熱謾一句與君重剖露老君頭戴楮皮冠晦室明


聾盲瘖瘂捉敗了也更問如何聾盲瘖瘂月林觀


曲設多方驗作家有誰親見老玄沙耳聾口瘂眼睛瞎五濁眾生數似麻橫川珙


拜我得禮自笑沒道理豈獨玄沙翁天下人不是覺海元


因我得禮扶倒又扶起要行即便行要止即便止寶峯明


夫子不識字達磨不會禪玄沙無此語切莫妄流傳徑山杲


利刀自斷命根不要依草附木若有一法與人永入舌地獄鼓山珪


因我得禮牽牛去飲水岸上蹄踏蹄水中觜對觜高菴悟


因我得禮崑崙臥潭底雖然浪拍天身上無滴水雪堂行


因我淂禮分明好慚愧玄沙不是癡咄開眼休瞌睡照堂一


說說我轉見話墮大地眾生元無一箇典牛游


老鼠咬生銕十分滋味別猫兒左右看嚥唾也不徹正堂辯


因我得禮窮源須到底九九八十一閻羅王是鬼卍菴顏


因我淂禮事從叮囑起誰知白蘋風不在秋江裏天目禮


囙我得禮莫放屁撒屎帶累天下人錯認自家底蒙菴聦


前虎後虎急須看取烈威風生獰爪距今古樵人不回顧喪身失命知何數若回顧雄雄坐斷山前路佛慧泉


猛虎當途獨振威爪上真箇利如錐可憐不覺亡身者碎骨収來良可悲保寧勇


宗師方便大慈悲是汝之言寔古錐萬里神光騰頂後肯將生死嚇愚癡龍門遠


欲識玄沙虎覿面是誰覩直下透牢關全機超佛祖禾山方


玄沙見虎是汝多少人明自己色聲逼滿太虗有底纖毫依倚永明壽


老玄沙太饒舌覿面明明重漏泄衲僧於此便承當驗來未免眼中屑屑屑誰甄別火發新羅燒脚熱海印信


山中有虎人世上有人虎常磨笑裏刀利牙爪可怖寄語花狸奴莫教渠上樹慈受深


前靣有虎元來是汝更問如何冤苦冤苦月堂昌


故遣馳書通遠信不干文字示家風回來却報玄沙語蹉過分明理更封汾陽昭


玄沙封白紙雪老却同風嗟過人難會古曲調不同真如喆


玄沙封白紙雪老把火披元來不識字白日走須彌雲蓋智


玄沙象骨眼睛烏白紙三番便當書千里同風多錯會一條拄杖兩人扶慈受深


翻漁艇承家業笑出蘆花月正圓地闊天長三幅紙同風千里為誰宣佛心才


白紙三張通信去展開千里却同風陽春轉入胡笳曲不是風吹別調中佛性泰


三番白紙問寒暄千里同風月滿船奪淂高標全用處盤蛇口內打鞦韆丹霞淳


白紙連封寄雪峯雪峯由是喜同風中間蹉過無人識齋後江城打暮鍾佛陀遜


白紙馳來上雪峯雪峯千里却同風玄沙蹉過人難會熨斗煎茶銚不同真淨文


鵽夜夜連聲呌月下同人不忍聞啼淂血流無用處不如緘口過殘春文殊道


三張白紙千里同風宗師蹉過衲子迷踪金烏飛出海門東風從虎雲從龍野雲南


千里同風見不差僧持此語報玄沙不知蹉過如何也莫是玄沙蹉過他橫川珙


驀然趯倒便知休百粵青山更不游從此七閩江上月至今空照釣漁舟佛國白


釣魚船上謝三郎趯倒須彌返故鄉應笑途中未歸客伶俜旅泊向他邦本覺一


未離閩底已還家纔跨飛鳶又眼花堪笑曾郎更心毒烏籐輕放老玄沙遯菴演


夜壑藏舟澄源著棹魚龍未知水為命折筯不妨聊一攪玄沙師小塘老凾蓋箭鋒探竿影草潛縮也老龜巢蓮游戲也華鱗弄藻天童覺


今日靜愀愀昨日閙啾啾風定花猶落鳥鳴山更幽北磵簡


人前提起袈裟角堪笑無端露醜惡二老風流出當家未明向上那一著無際


雪老門高兒女盛又能情重貴天倫把家幹蠱雖相似也有貪盃落草人虗堂愚


密機深設穽利刃疾交鋒汗馬無人識重論蓋代功東叟


從這裏入頭上脚下俱濕雖然通淂咽喉未免一場氣息風浙浙浪悠悠清風何處起人在木蘭舟佛慧泉


一滴偃溪水四海少人聞直饒玄會淂也是弄精魂法雲秀


天生碧眼崑崙兒有藝過人自不知幾度黑風翻大海波心出沒自閒嬉白雲端


風飄碎玉千峯雪雨滴岩花萬國春堪聽偃溪流水意潺潺終日不聞聞羅漢南


投老玄沙付鏡清返聞來聽偃溪聲如今洗耳滄浪在誰肯臨流便濯纓旻古佛


滔滔無問說只為太親切有誰曾共聞山河齊漏泄楚安方


玄沙指示太深深引線須憑一寸針聞與不聞門外語勸君休向偃溪尋文殊道


乾坤獨立從這裏入風吹不著雨打不濕月林觀


一寒泉下翠微玄沙拈出為真機鏡清雖向聞中入流水何曾洗是非銕山仁


紫燕飛來繞畫梁深談實相響浪浪千言萬語無人會又逐流鶯過短墻本覺一


薄宦奔南北長憐客路塵濛濛烟雨裏深憶故園春延壽慧


殺活交馳千聖不共救淂眉毛失却鼻孔空叟印


是自己莫相鈍置衲子兩兩三三秪道早眠晏起大中隆


玄沙驢前雲門馬後更問如何合取狗口雪菴瑾


滴滴通身是爛膿釣魚船上顯家風時人只看綸上不見蘆花對蓼紅天衣懷


膿滴滴地金色光法身全體露堂堂釣螺江上曾分化一葉漁舟泛渺茫楊無為


清淨法身無可比病後依前滴滴膿燕鴻呌斷秋光老落葉飄來一樣紅菴樞


滴滴通身是爛膿更無一點落西東若言不是知音者未免風吹別調中高峯妙


見我見十分成現打破荊林方知無背靣一點從教徹古今黑白未分何處辨


本是釣魚船上客偶除髮著袈裟祖佛位中留不住夜來依舊宿蘆花雪竇顯


親伸端的問君言莫比流沙少室傳昨夜鴈回雙嶺後謝家人立月明前投子青


閩山滄海浪悠悠父子生涯一釣舟忽尓翻深猛省大家拾去來休草堂清


杪秋時節水雲鄉千頃蘆花未著霜江景不將零碎賣一時分付謝三郎祖印明


蕭蕭蘆葦映江流獨棹孤蓬漾小舟細雨斜風渾不顧一心只在釣竿頭笑翁堪


萬事由王老師樹子未属在廣額屠兒成佛二祖大師償債鼓山珪


祖父田園都賣了四邊界至不曾留柰何由有中心樹惱亂春風卒未休徑山杲


祖父田園俱属我中間樹子豈由他連枝帶葉和根要見兒孫意氣豪遯菴演


玄沙曾指上頭關四海禪流覺未閑惟有漢朝天子貴彭城垓上信旗還姜山愛


嶺中奇特是玄沙垂語諸方不易加亡僧靣前真心驗後人子細莫周遮石門聦


亡僧雖不是亡僧既是菩提道自通若更二途斟酌會非但無知兼耳聾般若柔


就中至直是玄沙觸目全真話不亡者靣前親證驗更無偏黨絕周遮藂林浩浩爭唇吻恰似虗空捉幻花汾陽昭


且置亡僧靣前事活人背後若為逢自從打破雲南國直至如今塞北通本覺一


神光頂後照無邊萬里區區豈足言若問玄沙端的意霜天夜半髑髏寒本覺一


傍菴來徃路相通步步相隨躡去蹤山遠年深人不到一溪流水質長松率菴琮


作者好求無病藥馬腹驢胎何處著鼓山當日可憐生鼻孔遭人白拈却本覺一


玄沙明修棧道新到暗度陳倉夜行各不相投投明共到咸陽嚴號令按條章明明四海清如鏡更於何處覔邊疆


因上高巖到頂頭僧人致問已圓周是即便是可惜許只恐同音別處游汾陽昭


妙峯孤頂草離離拈淂分明付與誰不是孫公辨端的髑髏著地幾人知雪竇顯


八萬四千非一一七金山內海滔滔妙高峯頂平如掌誰把長竿釣巨鼇草堂清


携手相將孰共行目前唯覩妙高山雲泥不隔來時路付與兒孫觸處看佛心才


囓鏃交鋒是作家不孤來問這些些知時及節因行事可惜茲人返嘆嗟般若柔


是即是可惜許擬心早涉三千里行人念路客思家達磨杖頭挑隻履獃堂定


妙高孤頂忽登臨浩浩無風白浪深除却鏡清長慶外此時誰更是知音寶葉源


願力山高豈足誇藏身露影數如麻若非保福親曾見誰信稜公更撒沙寶葉源


天高鳴鴈侵雲舉地肅螿入草鳴渾是一秋風景裏客愁幾逐異鄉情東叟


驀路相逢交臂過眉毛趯起莫蹉跎平生叅學明何事悟了寧消一剎那本覺一


展手之時萬仞摧枯河無水月無來若疑別問龐居士石女黃梅誰共陪投子青


人人盡道我心休問著何曾有地頭口說心違謾自己業河迅速任漂流智門祚


眾手淘金淂者誰纖塵窒礙豈能為洪波浩渺黃金遠四事無成空手歸智門祚


眾手淘金誰可得巧有伎倆必能克陏侯淂珠聞京西卞和獻玉在河北湛堂凖


頭兮苐一苐二臥龍不鑒止水無處有月波澄有處無風浪起稜禪客稜禪客三月禹門遭點額雪竇顯


如來語為君舉任是聾人淂聞未免和泥合土喫茶保福亦憨癡似向雷門撾布鼓佛慧泉


不說如來二種語三三為九須重數何謂聾人爭淂聞狐裘未免還移主白雲端


無是無非歸掌握有聞有見隔關山始知一種如來語不在世人情解間佛鑑懃


苐一頭苐二頭清風明月兩悠悠將軍戰馬今何在野草閒花滿地愁南華昺


撞墻撞壁曲不藏直摘葉拈花與儉寧奢羅漢有三毒如來有二語聾人爭淂聞依舊喫茶去保福老保福老銕眼銅睛還失了月堂昌


便恁喫茶去還知苐二頭可憐長慶老特地一場愁寶葉源


望州烏石與堂前相見相逢萬萬千唯有鵝湖并保福此時相見解推遷汾陽昭


望州烏石常相見何故禪人却背違保福鵝湖雖淂意埋兵曾未展鏘旗海印信


登山過水幾區區特地相逢問道途堪笑華山陳處士長安路上倒騎驢大洪遂


密密堂堂早二三本來無物更何堪癡人見了生歡喜作者相逢滿靣慚龍門遠


望州烏石與僧堂業識茫茫不可當提起衲僧拄杖子五湖四海沸如湯徑山杲


藕引鯨鼇針鋒輥芥投望州烏石嶺未唱已先酬大唐擊鼓新羅舞覿面相呈不相覩圓悟勤


望州烏石僧堂前驟步低頭隔大千若是咬人師子子返身不在草頭邊一翁如


人前慣出手退三添作九有眼未嘗看無家自能走雪峯之句羚羊挂角作他弟子沒來由龍蛇陣上看謀畧月堂昌


雪峯未審何言句淂似羚羊掛角時拊擊自然皆率舞不須羗管隔雲吹虛堂愚


保福四謾人其中道理親兩兩從頭舉雙雙句後明若也更不會新羅打鐵丁洞山聡


竿木隨身老作家逢場作戲更難加謾人謾我無人會水長船高眼裏沙雪竇顯


一箇人謾四箇人四人謾一一謾親思量一代謾人漢代相謾謾殺人佛國白


一般見淂有多般若也謾他實自謾要識展公端的處水闊山高天色寒東林緫


保福從來不謾人問著禪流緫及身浴鑊量來闊多少兩長一短是誰真堅


晨朝有粥齋時飯展鉢開單飽便休築著磕著如薦淂不風流處也風流尼無著緫


溈山遷化絕音容趯起眉毛何處去十三娘子側身時放出金毛師子子南堂興


禪禪鄭十三娘握玉鞭正法眼更叅三十年南岩勝


成龍兩處若為分碧眼黃頭笑未聞莫恠鏡清多意氣他家曾謁聖明君正覺逸


鏡水平湖碧湛然茫茫曾未達其源王維妙手堪圖畫一點成龍兩處全保寧勇


手把空行未是難難中難是問其源其源未達柰何也且看成龍點下分雲溪恭


學人未問指其源句裏明機好細觀自語不能知落處煩他我作費言端本覺一


冰稜鎻斷長河口不見人從鳥道來一陣風回脩竹裏玉闌干上雪成堆心聞賁


源泉混混望無涯澄湛平如鏡靣開兩處成龍一點墨幾人換却眼睛來寶葉源


虛堂雨滴聲作者難酬對若謂曾入流依前還不會會不會南山北山轉霶霈雪竇顯


是甚麼聲雨滴浩浩迷己逐物眾生顛倒楊無為


簷前雨滴聲正在眼中鳴貪他簑笠者失却舊茅亭長靈卓


順流逆流轉物物轉良觀音快逢其便出身脫體自分明門外依前雨滴聲圓悟勤


明頭便打暗裏閃過盡底活時死中要坐門外簷間雨滴聲眾生顛倒逐迷情可憐洎不迷己處出得身來體未明月堂昌


簷頭雨滴階前地濕法法現成人信不及更問如何長江水急慈受深


簷頭雨滴聲歷歷太分明若是未歸客徒勞側耳聽白楊順


門外依然雨滴聲万般巧說爭如實平生心膽向人傾相見還同不相識卍菴顏


直下全提是鏡清脫難出易語分明這僧更是能親切聽得簷頭雨滴聲寶葉源


將謂眾生苦更有苦眾生相見易得好共住難為人卍菴顏


聞聲見色非聞見見色聞聲是見聞欲得不招無間業莫謗如來正法輪卍菴顏


飄風揚塵落花流水聲前絕妙無處著觜驚起後池秋許由不洗耳容貌好西施開唇不露觜方菴顯


古佛有家風對揚遭貶剝子母不相知是誰同啐啄啄覺猶在殼重遭撲天下衲僧徒名邈雪竇顯


語見人心苗見地　頭痛痒喝如聾諸方開口不同用寶印全機繼祖風佛國白


啐啄之機不謬傳軒轅寶鑑正當軒萬緣喪盡泥中土四海澄清月在天本分鉗鎚須煆煉自家爐且磨研相逢莫問玄事此去西天萬八千佛鑑懃


河目海口釘觜銕舌雞宿鳳巢素非其鴨直饒啐啄同時未免當頭一劄佛性泰


從這裏流出滔滔無盡曰巨浪湧千尋誰知無一滴無凖範


鏡清湖心拋一餌錦鱗躍浪上鈎來幾乎掣斷竿頭線引得傍觀下釣臺石溪月


尋常愛客恨無來及至人來話陪空臥早知眠不當虗勞紅熖落寒投子青


七寶盃酌蒲萄酒金花紙寫清平詞春風院靜無人見閒把君王玉笛吹心聞賁


新年佛法荅云有小盡依前二十九玉麟掣斷黃金勒向雲中大哮吼菴樞


新年佛法荅云無會得依前在半途誰把扁舟清夜笛月眀吹過洞湖菴樞


新年佛法播真風笑殺街頭賀嵗翕三級浪高何處去謾將雙劒定雌雄雪堂行


新年景物漸舒蘇佛法徒勞問有無得失是非都喪波斯鼻孔自來建隆原


穩密田地神通游戲佛法新年頭有無俱失利一槩等虗空豈容立巴鼻草上之風祖令行誰云雷罷不停聲圓悟勤


新年佛法鏡清有須信親言出親口新年佛法眀教無西天鬍子沒髭可笑兩翁同失利南海波斯失却鼻太平今夜太郎當還如雪上更加霜嵗寒孫却劒釣魚舡上謝三郎佛鑑懃


驀被曾郎搊著胷平生途路忽然窮無端擡手輕搖曳笑倒南方大頂峯竹屋蕳


遼空一箭九重城雪老門風儘有聲見說禁班宣號令那邊渾不許人行虗堂愚


國師之子太慈悲入草何如出草時射透九重聖箭子依前特地隔天涯石溪月


翠岩示徒千古無對關字相酬失錢遭罪老倒保福抑揚難得嘮嘮翠岩分明是賊白珪無玷誰辨真假長慶相諳眉毛生也雪竇顯


青山岌岌緣水滔滔穿過鼻孔落盡眉毛大洪遂


作賊保福擔枷過狀生也長慶迷真逐妄掩關雲門秋江月亮老倒翠岩眉在眼上死心新


金鎚血色透雲袍閫外威權膽氣豪打破魔王山鬼窟碧潭深處釣鯨鼇南堂興


天魔謗佛桀犬吠堯巍巍大人聖德可昭蒙菴岳


萬鈞之弩射何人箭未離弦已喪身帶累盲龜失浮木欲來火裏透金塵伊菴權


發言先要心無愧為事應須理處長莫學里閭無信者從朝至暮錯商量虛堂愚


父母未生前鼻孔在何處藂林老作家俱昧藏身句鼓山雖見機未免撑門戶搖扇太原孚播弄閒家具山中春色深飛花落無數佛慧泉


父母未生前生也只如然一般拈掇能奇特直下渾如火裏蓮輝今耀古極妙窮玄大可憐清風長滿座一念八千年圓悟勤


高安灘頭百雜碎象骨峯前眼搭癡敢道鼓山無鼻孔藂林千古笑嘻嘻正堂辯


李廣將軍古今無對深入虜全身遠害不動干戈贏小至今邊塞嘉聲在海印信


雪峯集眾待孚公上堂一顧便西東明日却云曾觸忤公案從來是幾重本覺一


針頭削銕牛背毛多將少使冷作熱燒直上法堂便下去觸忤和尚重觧註知是般事休便休茫茫塞壑與填溝月堂昌


壯氣如虹上法堂就籬縛犍恰相當若言觸忤老和尚雪上無端又著霜秤岩玉


一曲單于風引長孚公聞處是宮商至今夜夜維揚客空樓頭聲斷膓本覺一


誰將畫角吹江城一曲梅花隔岸宿酒乍醒金鴨冷海棠枝上月猶明菴樞


象王象子儘相隨岸上人看蹄蹄香草細餐知飽足歸來不待日頭低虛堂愚


洞天無璧月無遮朝斗先生扣齒牙風撼古壇松子脫打反頭上楮冠斜絕象鑑


青童雙勒玉騘嘶淡白春衫綠帶圍半夜歸來花底過金鞭敲落亂紅飛竹屋簡二


九重城裏本非遙射折重重箭倍饒忽遇三軍圍饒處分明有路直通霄

