中華大藏經（中華書局版）數位版, No. 1720 禪宗頌古聯珠通集


瑞靄祥煙鎻玉樓妙年王子恣優游琉璃殿上騎金馬明月堂前輥綉毬丹霞淳


白頭童子智尤長半夜三更渡渺茫任運徃來無間断不消船艇與浮囊丹霞淳


布毛拈起費人言爭似禾山一句傳打鼓一聲喧宇宙冰寒千丈忽生蓮投子青


一拽石二搬土發機須是千鈞弩象骨老師曾輥毬爭似禾山觧打鼓報君知莫莾鹵甜者甜苦者苦雪竇顯


一二三四五禾山觧打鼓觀音妙智力能救世間苦正覺逸


當陽打動番南鼓萬象森羅立地聞不是大家齊則劇難消白日到黃昏雪菴瑾


草履為冠松作釵一般瀟灑眼頭乖清音只在風簷下終日無人不下堦虛堂愚


禾山觧打鼓大地無寸土不是邯鄲人切忌學唐步無相範


新羅海南岳天台纖塵不礙豈涉去來回頭斂念觧脫門開反憶善財尋勝友百城游徧不知回雪竇宗


三世如來一口吞故山深靜月黃昏光分頂後千門曉坐看春回入燒痕自得暉


秘殿重圍曉尚寒丹苔潤未排班寶香鳳燭烟雲合寂寂簾垂不露顏丹霞淳


舊嵗新年作問端同安從此放顢頇憑仗高樓莫吹笛大家取倚闌干菴樞


樓上嗚咿角已吹燈前蝴蝶夢猶迷如今要識不遷義日出東方夜落西無機惠


故國清平久有年白頭猶自戀生緣牧童却觧忘功業放牛兒不把鞭古塚不為家丹霞淳二


四十九年成露布五千餘軸盡言詮妙明一句威音外折角泥牛雪裏眠貝葉不盡


貝葉不盡一句無私萬法印千聖滿口不能宣嶺梅漏泄春光信雪竇宗四


古塚不為家漁翁舉棹出蘆花湛水無風江月逈長空撒盡暮天霞


不勞車馬迹文王去後無消息月華影裏釣魚磯萬古清風長歷歷


一鏃三關俱透脫從前汗馬休拈掇須知舊閣快龍舟當年曾把錦標奪


乾坤盡是黃金國萬有全彰淨妙身玉女背風無巧拙靈苗花秀不知春丹霞淳


路逢死蛇莫打殺無底籃子須下徃徃事從閒話生莫將閑話為閑話朴翁銛


擔板漢沒拘束餓死首陽山誓不食周粟虛堂愚


日午煙凝山突兀夜央天淡月嬋娟混然寂照寒宵永明暗圓融未兆前丹霞淳


尺素如殘雪結成雙鯉魚要知心裏事看取腹中書方菴顯


白玉階前金鳳舞黃金殿上玉雞鳴正中來與兼中到昨夜雪深月正明雪巖欽


雲自高飛水自流海天空闊泳孤舟夜深不向蘆灣宿逈出中間與兩頭丹霞淳


針頭削銕佛面刮金無處若有出手便驚月堂昌


鼠既不靈官馬相踏借使乘風廝挨廝拶干戈中立太平基凜凜嘉聲振蘭若佛燈珣


亂走到家來到家便亂走捉得玉麒麟咬断別人手月堂昌


問着奇特尊宿指出無慚愧漢力戰當場彩旗撩乱頭尾兩全始終一貫蟠桃一熟三千年藕生石上誰親見佛燈珣


撥草瞻風客機鋒劈箭來盤陀石上藕一夜銕花開方菴顯


奇特老尊宿大無慚愧人盤陀石上藕喜見一番新石溪月


法爾非修本十成平常酬荅最分明端然指出長安道無奈遊人不肯行丹霞淳


豁開萬仞崖劈面通消息一條白練飛界破青山色率菴琮


不搽紅粉色不挂綠羅衣一般閑態度淡墨畫蛾眉率菴琮


朱頂王菩薩元是赤頭漢驚恠李三黑一生只賣炭


千尋竿上反筯斗大海波心擲釣鈎大體還他肌骨好不塗紅粉也風流南華昺


大用縱橫掣電機爍迦羅眼尚膠黐迷途夢裏爭唇吻却憶隨他去一回夢菴信


無相光中未兆身清虛渺邈豈為隣一輪明月當軒照玉殿蕭蕭不見人丹霞淳


虛堂寂寂夜深寒携得瑤琴月下彈不是知音徒側耳悲風流水豈相干丹霞淳


祖代家風沒一丈清貧中更是清貧著衣喫飯隨豐儉物物頭頭用最親丹霞淳


天作孽猶可違自作孽不可逭皖山凝


金峯窠裏絕譊訛枕子拈來會也麼回鴈一聲春夢斷始知身世悟南柯方菴顯


渾崙拈起好風規石火明明已較遅不落金峯窠窟裏會湏赤手討便冝石溪月


扁舟劃斷曉江雲一曲高歌遠送君驚起灘頭野鴨子海天飛去不成羣西岩惠


是身土木無知漢忍痛聲中一皺眉好是南山射石虎縱饒沒羽亦徒為石溪月


金峯餬餅只許一半若要完全後五日看方菴顯


龍起滄海虎出林端直下來也急著眼看石溪月


四海烟塵已晏然當軒皓月照人寒大功不賜將軍賞寶馬金鏘頓看丹霞淳


日隱青山瑞氣高梧藏丹鳳覷無寥無端石馬潭中過驚起泥龍翻海潮投子青


古木靈巢鸐夢迷崑崙白象倒騎歸魚鱗水漲舟橫岸羊角風生花落溪湛堂深


曹山不如花根本艶不如曹山虎體元班江南地暖塞北春寒一把柳不淂和烟搭在玉闌干石菴玿


曹山不如是馬非馿不如曹山虎不食斑龍吟霧起虎嘯風寒達觀之士一見便見中下之機千山萬山瘥病不假驢藥延齡何用九還丹辛菴儔


崑崙片玉火中潤碧落孤蟾水底圜一念翛然無異色任從滄海變桑田丹霞淳


眾苦不能到特地好乾坤風光都買盡不費一文錢枯禪鏡


賀家湖上天華寺一一軒窓面水開不是閑門防俗客愛閑能有幾人來天目禮


瞎却頂門三隻眼鑊湯爐炭裏優游若言眾苦不能到端的何曾有地頭少室睦


畐塞虛空不如不去前後際斷令亦無住倒騎佛殿出三門把三門掛露柱菴需


誰無誰有句中玄擊碎重関道宛然若是子期聽品弄肯將松韻作秋蟬大洪遂


朝三莫四一何少莫四朝三何太多多少未能知量有無從此見譊訛不譊訛唵蘇嚧悉哩薩婆訶佛泰


誰無誰有全機道言下反身不唧直饒未舉已先行錯認簸箕作熨斗阿呵呵若人便解倒騎驢一生不著隨人後秀巖瑞


三脚靈龜荒徑走一枝瑞草乱峰垂崑崙含玉山光潤凉兔懷胎月未知丹霞淳


目連求佛梵音相運盡神通不見邊誰悟驢鳴并犬吠圓音落落示人天大洪遂


出門遍界無知己入戶盈眸不見親虗室夜寒何所有碧天眀月頗為隣丹霞淳


鶴立孤松類莫齊豈同鵝鴨狎羣雞遼陽化去無踪跡靈木迢然鳳不棲大洪遂


古寺門前護法神會昌沙汰鼻頭辛時來天地皆同力究竟還他有道君冰生滴水事清高日出東方便不牢溪澗豈能得住終歸大海作波濤壯志稜稜未秋男兒不患不封侯反思清白傳家客洗耳溪頭不飲牛天童覺


古人一隔衲僧命脉欲識一貫兩箇五百天衣懷


情未生時隔金毛多失色狐狸門外走縱橫笑殺藂林老禪客楊無為


無情由隔若為通之間路萬重可惜兩頭空走者不能直下見其宗白雲端


報慈一隔佛祖命脉放去來聖凢罔測開福寧


隔青天無雲轟霹靂藂林衲子如稻麻不知幾箇僊陀客大中隆


江南舡海南舶把柂張帆知莭拍隨波逐浪幾時休撒手到家頭已白大洪遂


隔穿耳胡僧眼睛黑東院西邊是趙州觀音院裏安彌勒石門玿


體妙探玄盡涉程爭如野老異中行功忘日用平懷穩免事君王寵辱驚丹霞淳


夜眀簾外月朦朧騎象翻身擊寶鍾洪韻上騰三界外聾夫何事睡猶濃丹霞淳


金烏玉兔兩交馳照破威音未兆時若謂青霄別有路木人依臼皺雙眉丹霞淳


移舟曾不別澄源舉棹波生豈更堪要會一漚初未發木人半夜好同本覺一


滔滔一脉混常流纔觸波瀾卒未休岸闊風清澄皓月漁翁撥棹宿汀洲瞞菴成


木平道高最難過人問西來意若何石羊頭子向東望月眀纔上徧山坡直言不用多疑慮海澄浪息見森羅汾陽昭


老胡萬里向支那直至而令不柰何堪笑牧童誰問路一聲長笛過前坡佛印元


不勞斤斧弄巧成拙壞衲通身頭髭若雪著雙破草鞋踏破澄潭月祖意石羊頭向東一漚前事如何說法雲秀


木平本自無斤斧好肉那堪著炎瘢直指西來親切意石羊頭子向東看照覺緫


石羊頭子向東看大地茫茫被眼謾月映寒潭清徹底雲華岳露巑岏野菴璇


石羊頭子向東看祖意眀眀會者難不惜當陽重指注令朝九日菊花斑此山應


擒得盧陂跨銕牛三玄戈甲未輕酬楚王城畔朝宗水喝下曾令却倒流雪竇顯


鋒頭壁立銕牛機十字縱橫寶劒揮一陣賊軍俱粉碎凱歌齊和太平歸保寧勇


列聖風規初不放過擬跨銕牛驀頭印破盧陂當斷却沉吟電轉星飛被活擒喝下機鋒如霹靂三玄戈甲振叢林圓悟勤


銕牛之機印住印破透出毗盧頂行却來化佛舌頭坐風當盧陂負墮棒頭喝下電光石火歷歷分明珠在盤貶起眉毛還蹉過天童覺


全鋒敵勝鐵牛機電掣雷奔已是遲等閒活捉盧陂老縱饒猛略若為施君不見寰中意氣閫外威權擬議衝前緫滅門菴需


一句猶如劈箭機纔生擬議犯重圍分明佛法同王法只許當年牧主知簡翁敬


野老從教不展眉且圖家國立雄基謀臣猛將今何在萬里清風獨自知雪竇顯


立國仍教野老欣威行閫外不揚塵縱橫莫測文兼武宇宙茫茫有幾人白雲端


皤然渭水起垂綸何似首陽清餓人只在一塵分變泰高名勛業兩難泯天童覺二


幾許歡心幾許愁好看野老兩眉頭家邦平貼清如鏡水瘦山空一樣秋


九九八十一窮漢受罪畢纔擬展脚眠蚊蟲獦蚤出且看雙放更雙有底歡聲有底愁一切聖賢如電拂大千沙界海中漚雪巖欽


家國分明得自由盛衰全在一塵將軍戰馬眠方熟野草從教滿地愁竹屋簡


有喝端如探竿草無師血脉通紅線當陽不識李將軍徒學穿楊一枝箭南岩勝


鷓鴣啼處百花香拊掌呵呵笑一場因憶舊年游歷處送人雲塢入斜陽海印信


鷓鴣啼處百花鮮江國從來路坦然為報途中未歸客謝家人不在漁船寶峯明


快騎駿馬上高樓南北東西得自由最好腰纏十萬貫更來乘鶴上楊州鼓山珪


忽尓出門先見路纔方下便登船神仙祕訣真堪惜父子雖親不可傳徑山杲


彩雲影裏神仙現手把紅羅扇遮面急湏著眼看仙人莫看神仙手中扇佛鑑懃


不露風骨句未語先分付進步口喃喃知君太罔措無門開


杖林山下竹筋鞭南北行人萬萬千莫恠相逢不下馬東西各自有前程慈明圓


杖林山下竹筋鞭枝節蕭踈古澗邊要會宗師開正眼滿輪午夜照秋天海印信


杖林山下竹筋鞭搭索拏鈎火裏牽拽近不能推向後回旋却到使君前道吾真


杖林山下竹筋鞭頭尾拈來緫一般莫恠玄沙不出嶺他家元是釣魚舡雲峯恱


杖林山下竹筋鞭水在深溪月在天良馬不知何處去阿難依舊世尊前真淨文


杖林山下竹筋鞭南北行人萬萬千堪笑一堂無事客臥雲深處不朝天雲溪恭


杖林山下竹筋鞭拈出寒巖尚帶烟扶過斷橋曾得力而令不直半分錢上方益


杖林山下竹筋鞭六月行人口吐曾在祝融峯頂見十分月出在平田東山空


杖林山下竹筋鞭憍梵鉢提舌拄天羣黨元來諱空手起家消息在荒田或菴體


金沙灘裏馬郎婦宗匠臨機發一言自笑箭穿紅日影孰云斫水不成痕正覺逸


相逢盡道歸山去林下何曾見一人回首靣南看北斗金鷄早報五更春浮山遠


截鐵之機安可惻頓開千眼莫能窺禪人到此徒名邈錯認查梨作乳梨海印信


何年嫁事馬家郎鳳枕同歡碧玉床回首畫橋離別苦落花水淚千行張無盡


十分羙麗誰家女百倍聡明是馬郎堪笑金沙灘畔約始終姻婭不成雙或菴體


眉間一道白毫光歷刼知將甚處藏永夜寥寥天未曉更湏斫額望扶桑保寧勇


無價眀珠暗處懸夜深將把木人牽誰知却被泥牛見吞入紅霞碧浪淵投子青


深宮禁殿隔重闈簾靜簷楹紫氣垂苔地不通朝請近家人指路莫遲疑投子青


禁殿重闈視危側思偏立絳綸垂漢鄉雲斷汀洲逈嶺莫猿啼孤月隨投子青


親切曾伸問老翁東山歌唱北山令弄潮須是吴江客別語還他漢地人投子青


古巖月色鎻重雲枯木迎芳晚帶春昨夜星河隔南斗金烏隨鳳過天輪投子青


三界炎炎如火聚道人未有安身處連忙撥火召司徒眼上眉毛渾不顧眉毛落入還生死火寒觧脫坑奉報禪人急跳出莫教日午打三更佛鑑懃


高聲撥火召司徒火炎天驀靣驅秪向此間能穩坐任教門外雪盈衢冶父川


三界焚燒要出離見春來了見春歸是他不見春來去日出東方夜落西閑極雲


一曲兩曲深夜彈松風和雨過前山可憐卞玉離荊岫誰是知音却取還投子青


百嵗兒童出戶來滿身紅爛惹塵埃火中閑步清凉地識者無因敢近擡投子青


百尺竿頭五兩垂窮沙絕漠任風吹可憐無限滄浪客猶把南針定所歸石林鞏


堂上非常凜冽眾人誰敢當頭只見西風刮地豈知一葉驚秋暖處去極停囚無人為與塞咽喉湏信高皇功業大鴻溝兩岸一時佛慧泉


風頭坐断進還難衲子相將不易看未到潼關天已曉不堪回首望長安開福寧


風頭稍硬難安立暖氣纔通瞌睡來却笑明招閑費力無端兩處強差排鼓山珪


夜半明星當午現愚夫猶待曉鷄鳴可憐自屎不知臭又欲重新拈似人徑山杲


風前露出無瑕璧室內擎將如意珠兩度獻渠渠不識可憐流落在江湖佛性泰


鳥守空池魚從脚底過緫不知菴需


稍硬風頭早已乖更將暖處自沉埋反令千古成踪跡枉喫羅山白飯來介石朋


風頭稍硬無棲泊暖處商量一句無老倒不堪醫世患謾將毒藥當醍醐東山源


前頭計較既不成後靣安排亦不是古時若有今時人不落他家圈裏斷橋倫


無尾大蟲難傍近近前便是傷人命除非自解據虎頭自然頭正尾亦正鼓山珪


苐七菸菟沒尾巴食牛之氣已堪誇藂林悱悱爭唇吻幾箇行人得到家徑山杲


苐七箇沒尾巴不落羣隊獨露爪牙擬心湊泊終難見湏信蓮開火裏花松源岳


種田愽飯喫言中誰辨的午後打齋鍾真金曾失色雲峯恱


種田愽飯喫佛法要商量言下超三界靈機發妙光靈源清


種田愽飯待方來玄妙商量一任猜無影樹頭懸日月幾人於此便心旻古佛


宗說般般盡強為流傳口耳便支離種田飯家常事不是飽叅人不知叅飽眀知無所求子房終不貴封侯忘機歸去同魚鳥濯足滄浪烟水天童覺


種田飯有來由免見區區向外求莫謂勞心便勞力大都工拙要全雲巖因


千鈞發重機千古仰遺則雖連十五城那換相如璧商量浩浩地爭如種田飯喫一片殊勝緣兩叚俱奇特要知火裏鉢曇花天上人間不可加佛鑑懃


種田飯喫飽臥長伸把將三界來安向左邊著引淂龍牙老古錐手裏把柄破木杓無凖範


風起心搖樹雲生性起塵若明今日事昧却本來人龍濟修


若教捉物入迷津但有纖毫即是塵不信舊時無相貌外尋知識也非真草堂清


雲生洞裏陰風動林間響若眀今日事半斤是八兩上方岳


樹動風搖塵生雲起太上老君何曾姓李断橋倫


問曾不知荅還不會月冷風高古巖寒檜堪笑路逢遠道人不將語默對手執白玉鞭驪珠盡擊碎不擊碎增瑕纇國有憲章三千條罪雪竇顯


山花如錦水如藍雲在高峰月在潭兩箇泥牛闘入海行人脫袴杖頭擔地藏恩


山花如錦春長在澗水如藍碧湛然信步白雲深處去須知別有洞中天佛鑑懃


色身敗壞世常情一點靈光到處晶澗水如藍花似錦法身何處不分眀南堂興


雲散蟾輪滿烟岳靣高泥牛穿巨海轉角起風濤天寧璉


山花如錦水如藍親見文殊接話談十字街頭輕一拶前三三對後三三瞎堂遠


大龍景物幽妍澗水山花照眼鮮堅固法身何必問風光長在劫壺先天目禮


山花似錦水如藍突出乾坤不露顏曾踏武陵溪畔路洞中春色異人間無凖範


九重深密視聽難玉殿瓊樓宿霧攢爕理盡歸臣相事輪王不戴寶花冠丹霞淳


古殿苔生像不安霜風八靣逼人寒梵音忽奏誰能會人天盡聽玉珊珊大洪遂


古殿無佛梵音何來夢中喚省樓閣門開靈光一點絕塵埃耀古騰令遍九垓南堂興


這邊那畔緫難逢一句無私不處中紅日暮沉西嶂外空孤影照溪東丹霞淳


天黑雲深飛莫鴉鷺鷥立雪對蘆花幸然不属今時事句後聲前會即差雪岩欽


妙湛圓眀苐一機降生成道涅槃時迦維摩竭雙林樹認著元來不是伊丹霞淳


妙體堂堂相好全青霄獨步躡金蓮千華臺上猶慵坐弊垢襴衫豈肯穿丹霞淳


放隨時雖有凖出門入戶恐難論長安路子君須到莫向深村草裏蹲虗堂愚


幽谷白雲藏白雀擬心棲處隔山迷直饒不住棲心處猶落怡山苐二機菴需


東村王老夜燒錢草鞋踏地帽指天家無白澤招禍福窮時相炒餓相煎洞山聡


三乘教外別流傳瞎漢多知喚作禪天下衲僧叅不到東村王老夜燒錢楊無為


東村王老夜燒錢眼中塵霧口中烟招神引鬼成妖恠三脚蝦飛上天地藏恩


東村王老夜燒錢野鬼閒神滿月前休更逢人覔玄旨謝家人不在漁船上方益


王老夜燒錢白日看星月磕頭禮慈尊手把名香爇道吾真


木食草衣隨分過此身贏得樂天真忽咨教外別傳句未免燒錢引鬼神寶葉源


王老燒錢言端語端錦包特石褁泥團退耕寧


瑞草藂中欲眠徐行處處逈翛然披毛戴角人難識為報芒童不用鞭丹霞淳


輕輕人問玄中旨便吐肝腸說與他木人暗皺雙眉處石女多言爭柰何投子青


玄旨玄旨壁上錢財挂起家門幸自平安白日招神引鬼楊無為


玄旨分眀示學人錢財壁上挂金銀連珠六貼三千貫不濟飢寒不濟貧張無盡


雙盲入暗路崎嶇日落栖蘆暫得甦爭似石人眠夜半免教舜讓守林居須知花綻非干木無脚行時早觸途昨朝風起長安道先是崑崙進國圖投子青


把斷襟喉風磨雲拭水冷天秋錦鱗莫謂無滋味釣盡滄浪月一鈎天童覺


青山是父白雲兒雲散青山捴不知玉兔晝眠雲母地金烏夜宿不萌枝足菴鑑


落井須眀出井機直冝擡眼動睛輝於斯倜儻無纖隔祖道汪洋淂旨歸洞山聡


南北東西苦問人新開多口接迷津從茲八駿追風急空望悠悠脚下塵佛印元


好箇眀眼人落井藂林話會幾時休修心未到無心地萬種千般逐水流正覺逸


眀眼人落井靈丹透金鼎黑水崑崙奴夜過漫天嶺覺海元


秋夜霜天月正眀仰觀星象約三更一條大路平如掌歸去何妨徹曉行保寧勇


眀眼人落井波斯上古臺龍門三級浪死水有曝長靈卓


眀眼人落井西方在東嶺捉得箇饅頭開拳是餬餅海印信


語不邪笑不來拙鋪設巧安排猢猻將板拍野老舞三臺冶父川


巴陵一句子對面却相謾大地平如掌何事放無端月菴果


誰觧當頭領坐斷毗盧頂稽首老巴陵眀眼人落井月林觀


眀眼人落井恩深怨亦深海枯終見底人死不知心朴翁銛


要平不平大巧若拙或指或掌倚天照雪大冶磨礱不下良工拂拭未歇別別珊瑚枝枝撑著月雪竇顯


珊瑚枝枝撑著月射斗鋒鋩未足觀四海盡來歸貢後乾坤同耀寶光寒白雲端


價重三千不可圖從教千古強名模長因塞北烟塵息記得江南啼鷓鴰長靈卓


脫得邊城戍役身却來偷賞上園春御街前畔低聲語不覺衝他皃事人心聞賁


老新開端的別觧道銀椀裏盛雪九十六箇應自知不知却問天邊月提婆宗提婆宗赤旛之下起清風雪竇顯


大冶精金澄潭皎月南北東西孰分優劣昨夜春風一陣來掃盡千山萬山雪海印信


人天會上分緇素龍象堂前定是非選甚邪魔并異類好教齊向此中歸保寧勇


銀椀裏盛雪冰壺含寶月縱具四韋陀到此虛搖舌西天令嚴此土還別佛性泰


提婆宗銀椀雪泰華摧滄海竭赤旛之下起清風吹落楊花硬如佛心才


同別祖教問端由便將元價與他酬綸夜靜人垂釣曉淂金烏帶月投子青


昨夜三更屈指輪世間休說兩三人聲長笛離亭晚君向瀟湘我向秦保寧勇


鷄寒上樹鴨寒下水三百餘會不能宣九年靣壁徒瞌睡休瞌睡上是天下是地佛性泰


鷄寒上樹鴨寒下水時莭不相饒古今自然理寒松十里吼清風流水一溪聲未已湛堂凖


一朵梨花春帶雨金色頭陀笑不語龍宮海藏月眀前織女姮娥相對舞咲者咲舞者舞十方無虛空大地無寸土南堂興


鷄寒上樹鴨寒下水鷲嶺費分踈少林提不起千峰寒色露全機貶上眉毛千萬里寂岩中


雞作蒼鷹拏鼈鼻鴨為金翅作獰龍空王以此垂洪範錦上鋪花知幾重南岩勝


龜毛拈得笑咍咍一擊萬重関鎻開假使蠟人似冰結當甚新羅人草鞋枯禪鏡


一箇兩箇千萬箇脫却籠頭卸角左轉右轉隨後來子湖要打劉銕磨雪竇顯


香林無雜木一一是旃檀野火忽然發清風天地寬祖意報尓曹坐久自成勞野軒遵


禪家流何太錯只管追求無病藥若知煩惱即菩提久坐成勞亦安樂佛鑑懃


絕消息處捉來有形影中走却只因問兒孫要把襴衫反著坐久成勞位次已高起時失却人天相無限行人認白毫月堂昌


臘月燒山萬種千般翹松鶴冷立雪人寒達磨不會大難大難雪竇顯


臘月火燒山天邊兩矅還香林曾未會空坐劒門關佛印元


僧問衣下事師荅火燒山佛手遮不得人心似等閒正覺逸


嵗晚年來正苦寒千林木葉盡凋殘炎炎野火無水應是隨風過別山上方益


老大藂林快說禪不將禪挂口皮邊谷深山遠空無像何處人呼應不圓天童覺


臘月燒山特地無端錦包特石鐵褁泥團圓悟勤


臘月山頭火亘天衲衣下事若為傳老來不是觀時莭困即長伸兩脚眠白楊順


巢知風知雨可憐謝三郎月下自搖櫓文殊能


臘月燒山對面熱謾瞥然悟去身在長安咄哉無限未歸客沙裏求油實可憐石窓恭


香林臘月火燒山銕眼銅睛見亦難腦後一星輕點著三千里外髑髏乾拙菴光


臘月火燒山苦口是黃連相將嵗除夜竇八布衫穿大可憐把手入黃泉卍菴顏


衲衣下事火燒山臘月家貧徹骨寒堪笑連延曾未息眉毛焦赤靣皮乾天童淨


香林臘月火燒山冷淡家風退後看閙裏果然輕著方知日午打三更百拙登


臘月燒山天寬地寬築著磕著徹骨毛寒松源岳


臘月火燒山天寬與地寬常啼菩薩苦滿市鬻心肝高原泉


臘月燒山有甚相謾漆桶不快休要胡鑽朴翁銛


耳裏種田滿口含烟鍾馗觧舞十八拍張老乘槎上九天無菴全


綉毬拋出畫堂前妙轉無私體自圜真箇要行劒刃事更湏再見老雲門石明


萬頃荒田誰是主須知荅處有來由箇中著也無人委臘月看看又盡頭簡翁敬


看看臘月盡日用事如何富嫌千口少貧恨一身多雲衲慶


六耳何謀事不成直言心表赤心人室中鐙熖誰來撥白兒童兩新投子青


皎皎清光徧界莫藏聲拋不出色豈能彰直下斬釘截銕剗却古今途轍高出臨濟德山三人證龜成鼈別別一回喫水一回噎圓悟勤


三人證龜成鼈井底泥牛氣噎直饒辯瀉懸河有理亦難分雪耿耿孤光常皎潔佛性泰


三人證龜成鼈毗嵐一吹吹滅從茲暗裏穿針鼻孔七花八裂水菴一


三人證龜成鼈剛把天機漏泄木人嶺上唱歌石女眼中滴血菴需


室內一盞眀燈等閑一撲撲滅自然不辯東西免淂證龜成鼈退菴奇


一鏃三関破不難如何猶在是非間曲勞提起飯袋子三頓方知徹骨寒白雲端


三頓當時打不回鐃門重擊鎻方開堪嗟不蓄一粒米十字街頭接往米保寧勇


從來大道透長安步步應須著眼看五里只知還五里到頭方覺路岐難成枯木


去年八月離湖南行盡千山與萬山不喫雲門三頓棒不知虎體有玄班慈受深


坐鎮韶陽老牯牛江西湖外遽相酬當時銕限高擡起未必黃河不倒流寶峯祥


吹毛寶劒當機妙切玉如泥孰可猜不犯鋒鋩全正令法王心印為君開禾山方


雲門棒頭有眼洞山脚下雲生覷破森羅萬象便能海上橫行佛心才


問荅分明豈偶然須知迸耳是忠言洞山眼似銅鈴轉剛被雲門三頓謾文殊道


奉君三頓曲周遮屈辱雲門老作家渡水穿雲五湖客欲將何物當生涯龍門遠


見兔放鷹因行掉臂赤骨律窮方圓富貴放三頓棒尚遲疑再挨方識錐頭利單提獨脚機關外眀眼衲僧猶不會圓悟勤


雲門飯袋子毒蛇當古路觸著便傷人誰敢正眼覷無相範


麻皮三斤不用秤秤頭那肯坐於蠅一念纔生筋骨露徒勞更覔定盤星北塔祚


五彩畫牛頭黃金為點額春晴二月初農人皆取則寒食賀新正銕錢三五百福嚴雅


金烏急玉兔速善應何曾有輕觸展事投機見洞山跛鼈盲龜入空谷花簇簇錦簇簇南地竹北地木因思長慶陸大夫解道合笑不合哭雪竇顯


三年一閏大家知也有顢頇不記時昨夜鴈回沙塞冷帶霜梧葉又披披投子青


火麻皮子若何分臘雪煎茶解醉君更有路行人未到野花含笑舊枝春法昌遇


打皷弄琵琶相逢兩會家去年一百五令嵗又還他浮山遠


橫眸讀梵字彈舌念真言吹火長尖觜柴生滿竈烟大愚芝


如何是佛麻三斤咄大地茫茫愁殺人翠岩真


一片初生月蛾眉畫碧空水中魚避釣雲外鳥防弓野軒遵


問佛三斤麻齋僧怕夜茶春來寒食後古木噪寒鴉海印信


同袍學問通津來扣宗師佛正因為說三斤麻最好三斤天下說尖新幾多匠者頻拈掇柰緣緇素有踈親子今更為重秤過那吒太子析全身道吾真


洞山有語麻三斤衲子擎拳問要津因憶舊年看草字張顛顛後更無人雲峯恱


雲起千山曉風高萬木秋石頭城下水浪打釣魚舟佛慧泉


斤兩分眀不負君眼中瞳子莫生瞋百年三萬六千日得忻忻處且忻忻白雲端


洞山麻三斤分眀欠一著衲僧放不下尋言空摸索雲盖智


江南三月鷓鴣天雨過諸峯景物鮮行盡天涯諳世事買鞋須是大光錢三祖宗


尺璧未為重片言不可輕領取鈎頭意莫認定盤星地藏恩


南天地暖北天寒水陸相通見不難無限黃花兼翠竹任他千古往來看草堂清


洞山的的麻三斤眀月堂前贈若人碧眼厖眉纔舉首又隨雲雨暗驚神長靈卓


三斤足秤洞山麻撥動錙銖萬里差啼淂血無用處夜來依舊宿蘆花張無盡


千峯勢到岳邊住萬聲歸海上消迸出紅爐金彈子眼睛定動靣皮焦南華昺


鴻鵠一舉千里飛鑽天鷂子與天齊鳳凰不是凡間鳥為瑞為祥自有時龍門遠


洞山麻三斤真鍮不金將錢買五彩壁上畫天神琅瑘覺


洞山麻三斤斤兩不謾人語稀難問事貌古易傳神慈受深


現前三昧料水打碓漏泄天機失錢遭罪文殊能


洞山佛話三斤麻縛殺藂林老作家最好風前一聲邃江城五月落梅華石眀


鍾在扣谷受響池印月鏡含像曾非展事投機豈是預搔待痒點銕成金舉直錯枉一箭鵰一雙一摑血一掌君不見踈而不漏恢恢天網圓悟勤


驢尾猪頭牛脚跡三斤麻皮露消息誌公杖頭剪刀尺從來雨下階頭濕玉泉璉


洞山老勿踈親荅佛法麻三斤無靣目得人憎見淂徹賺殺人妙峯善


水斷流山突兀為君放出遼天鶻擬欲風前瞬息時擡眸已是成窠窟非窠窟咄咄咄塗毒


洞山宗匠較些些紙撚無油驗作家老倒禪和針子眼說禪說道會如麻翠岩真


只要楔抽釘為人解粘去縛如何洞山老人先自螣蛇繞脚鼓山珪


言無展事語不投機承言者喪滯句者迷逢人不得錯舉徑山杲


展事無回互投機通一線洞山無眼筋入地獄如箭南岩勝


透網金鱗是衲僧銕壁銀山膽不驚眀老三更方瞥地任教千嶂碧層層大溈智


網中跳出便飛騰好箇天然俊衲僧何似當初未入網悟來方始是知音鼓山珪


俊哉一跳透重淵霹靂追之去不還却笑龍門燒尾者依然點額在波瀾徑山杲


師子咬人狂狗逐塊三十里來方始悟何似當初莫入去冶父川


古人一莫切忌啄臨濟權寄庫德山頓蕭索截斷佛祖機關顯出頂門一著子細審思量分眀欠一著且道欠那一著雪堂行


莫莫拈出一條斷貫索任從我佛及眾生撩天鼻孔都穿却松源岳


混而不雜體常虛雪月交光類莫如應處萬端無礙片雲自在卷還舒自得暉


新婦騎驢阿家牽誰後復誰先張三與李四拱手賀堯年從上諸聖捴皆然起坐忪諸沒兩般有問又須向伊道新婦騎驢阿家牽神鼎諲


得不得傳不傳歸根得旨復何言憶昔首山曾漏泄新婦騎驢阿家牽黃龍南


手提巴鼻脚踏尾仰靣看天聽流水天明送出路傍邊夜靜還歸茅屋裏道吾真


新婦騎驢阿家牽王老空中駕鐵舡井底掛帆風勢惡須頂上浪滔天海印信


新婦騎驢阿家牽傍觀笑渠顛倒顛歸來舉目暮雲合嶺上蟾蜍光未圓天寧璉


七手八脚三頭兩靣耳聽不聞眼覷不見啼得血流無用處不如緘口過殘春保寧勇


張顛不似首山顛不動毫芒百怪全猶淂黃龍再拈出四方眀眼若為傳新婦騎驢阿家牽低頭拾得一文錢十字街頭拍手笑東村王老屋頭穿真淨文


首山有語古今傳此語休云返倒顛新婦醉騎驢子去是人笑道阿家牽佛國白


新婦騎驢阿家牽面如滿月目如蓮更將羅袖相牽挽一叚風流遍大千慈受深


新婦騎驢阿家牽體叚風流得自然堪咲效顰鄰舍女向人添醜不成妍天童覺


莫問新婦阿家免煩上路波吒遇飯喫飯遇茶喫茶同門出入宿世冤家五祖演


新婦騎驢阿家牽碧玉羅紋頂上旋播土揚塵尋不見元來只在舊山前文殊道


新婦騎驢阿家牽萬里滄溟駕銕船參差島嶼分諸國彷彿星河共一天南華昺


阿家新婦兩同條咫尺家鄉路不遙可笑騎驢覔驢者一生錯認馬鞍橋鼓山珪


新婦騎驢阿家牽步步相隨不著鞭歸到畫堂人不識從今更出人前徑山杲


阿家新婦最相怜新婦騎馿家便牽幾度醉歸眀月夜笙歌引入畫堂前護國元


新婦快騎馿阿家引鞭走石筍夜抽條靣南看北斗湛堂深


新婦騎馿阿家牽草裏尋常万万千誰在後誰在先不須特地苦加鞭牧菴忠


蹇馿須是阿家牽媳婦嬌癡著鞭在舍只知七十二出門方見化三千簡堂機


家家門前火把子今古分眀須記取五更鍾後聽雞鳴失曉朝官不帶石門聡


門前火把寶山回玄學之徒遍九垓南海岸頭波浪起西番氊帽樣時栽翠岩真


空手歸時誰肯信驢馬載入門來家家舉起火把子半夜天如白日開白雲端


椘王古城畔汝水向東流兩岸競垂釣幾人能直鈎正覺逸


椘王城畔水東流逐浪隨波早晚休誰謂謝郎生計在夜深眀月上孤舟佛慧泉


椘王城畔水東流樹倒藤枯笑不休好是自從投子去更無人解道油油真淨文


椘王城畔水東今古朝宗是到頭逐浪隨波如未息輸他漁父泛孤舟溈山秀


椘國城邊水去東發船便被打頭風蘆花灣裏漁唱熨斗煎茶銚不同三祖宗


椘王城畔水東流日夜波濤去不休巖下忽逢湘水客謂言依舊注悠悠雲溪恭


千波萬浪曾無盡去槳來帆浩莫窮謝客睡醒孤月白閒吹一笛渡頭風普融平


椘王成畔水東流南地禪僧北地遊眼目直教從淺辯權爭柰出常流金篦為子挑除翳驢上穿靴背打毬翠岩真


椘王城畔水東流獨脚山魈踢氣毬貪著六幺花十八斷頭船子下楊州瞎堂遠


暑往寒來春復秋夕陽西去水東流茫茫宇宙人無那箇親曾到地頭雪岩欽


日風吹不計年行人塵路辨應難擬心早已深三尺更教誰問箇中玄洞山聡


風吹日少人知頂仰先賢對此機饒君曠刼生前會穿耳胡僧也皺眉法華舉


曰風吹問袒來紅塵亘野眼難擡忙忙役役知多少二月春深動地雷翠岩真


風吹日橫臥荒草觸著毒氣全身便倒天寧璉


曰風吹也大奇根鏘疋馬將家兒皇圖自古元無事撥動煙塵更是誰三祖宗


日風吹當路頭衲僧見後莫遲留我令到此堪惆悵葉落花紅經幾秋雲溪恭


風吹日點朱點漆行人嗟嘆共誰相識汾陽昭


竹篦舉起成生殺豈可容人亂札錐劈脊一揮如薦淂銀山銕壁也光輝照堂一


拈起竹篦子如何便到家祕魔若不會隨後却擎叉鼓山珪


背觸非遮護眀眀為舉揚吹毛元不動遍地是刀鏘徑山杲


不觸又不背徒勞生擬議開口更商量白雲千萬里此菴元


黑漆竹篦非觸背大地山河俱粉碎咬人獅子急反身莫學韓攎猶逐塊遯菴演


罵他還自罵瞋他還自瞋戒之慎之出乎爾者反乎爾者也卍菴顏


辯龍蛇眼定乾坤粲粲一天星斗分拈起竹篦言背觸眀眀刺腦入膠盆笑翁堪


拈起竹篦行殺活令背觸交馳佛祖乞命無門開


野干鳴獅子吼喪盡生涯不容開口虛堂愚


賔主有無俱遣外行藏須要出常情無棲泊處開門戶月到中霄不敢眀虗堂愚


日暮陰雲郊野深重陽到後菊花新不因西嶠殘冰盡爭得東山一帶春投子青


問路窮途擬進程綠楊鶯語送行人牌標五里向君說莫道常年不指陳投子青


未語難眀迷悟情發言方表赤心人秖貪進步求名玉爭信靈苗不受春投子青

