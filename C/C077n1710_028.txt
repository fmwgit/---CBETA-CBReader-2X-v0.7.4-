中華大藏經（中華書局版）數位版, No. 1710 古尊宿語錄


風吹日炙少人知頂仰先賢對此機饒君曠刼生前會穿耳胡僧也皺眉


人問透法身隨冝為指陳大地如膠漆長江波蹙顰


湏起舞天帝不瞚一人之力不如百人


兩刃交鋒事嶮巇沙塲六月雪花飛如今更擬圓真實白眉應教入素闈


夜半子伊余靜坐寒堂裏月圓日滿不曾虧方朔由來悞宮徵


鷄鳴丑森羅万象歸元首一聲聲後九衢聞年光任侵蒲柳


平旦寅烏龜穿破髑髏門山伯不知何處去扶桑天子笑忻忻


日出夘千門万戶呈機巧織成蜀錦與吳綾到頭成壞行相撓


食時辰麄細將來不厭忻寒則着衣飢喫飯途中往往問踈親


禺中巳華藏已開見慈氏驚起毗盧頂上人拍手呵呵闤闠裏


正中午髣髴乹城猶未許金輪天子下閻浮移却西天作東土


日昳未石室老僧禪未起門前時有問津人樓至擎拳先指示


晡時申柴門不掩去來人石室霞謾費力歷歷分明真不真


日入酉時擊踈鐘滿林吼自他爽昧各方圓剛被時人分好醜


黃昏戌才燭銀缸昬暗失晦魄山童速報來金烏早向西方出


人定亥抖擻壞衣線長在不羨羅紈錦繡袍迦葉師兄相笑待

