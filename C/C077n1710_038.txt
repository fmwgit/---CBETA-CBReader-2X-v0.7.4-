中華大藏經（中華書局版）數位版, No. 1710 古尊宿語錄


直下猶難會尋言轉更擬論佛與祖特地隔天涯


有曲無絃索宮商調不同若人纔和得拍拍盡為龍


綵笔除裝色更濃針瘡患理難同維摩昔日何事迷西土却還東


何事堪依岩中獨坐時路險人難到巒高鳥不飛


白雲長滿洞論刦未曾虧不話曹溪旨焉千道者機


石室周圓慶已多有人不到復如何待封此樣呈諸友開時只好呵呵


眾綵裁成已工多妙殊収歸方丈裡長翫一明珠


無形無本亦無名日用驅驅不暫停對面向人多不識縱橫自在轉分明


權時來寄君家宅万種千般是事能認取當來真本一時拋弃事皆行


建化開遮假立名無名之說亦難停其中薦得非干識朗月當空不自明北京秀長為澤南傳宗祖諱能黃卷暫詮呼作性湏教外有別行

