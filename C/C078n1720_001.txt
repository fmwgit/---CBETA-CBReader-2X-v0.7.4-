中華大藏經（中華書局版）數位版, No. 1720 禪宗頌古聯珠通集


四月八佛降生日指天指地第一九龍噴水沭金軀摩訶般若波羅蜜洞山聡


指天指地語琅琅送語傳言出堂使者尚能多意氣主人應是不尋常泉大道


寶殿龍樓忽降時周行七步豁雙眉開言不是無謙遜天上人間更有誰野軒遵


開基剏業前王事端拱持盈後帝心劒盡為農器用此時誰報太平音佛印元


纔降王宮示本然周行七步又重宣指天指地無人會獨震雷音徧大千海印信


混沌未分人未曉乹坤纔剖事全彰天生伎倆能奇恠末上輸他弄一塲保寧勇


七步周行手指天衲僧棒下命難全母胎出後成何事爭似閻浮未降前張無盡


周行七步便尊家醜那堪放出門只向母胎度人畢也須一棒一條痕長靈卓


纔生能步便英靈天上人間我獨尊可咲瞻前不顧後那知身後有雲門草堂清


一火鑄成金彈子團圞都不費鉗鎚拈來萬仞峯頭放打落天邊白鳳兒慈受深


無憂樹下誕金身七步周行事斬新相見謂言侵早起誰知更有夜行人南華昺


老胡不免出胞胎也觧人前恁麼來指地指天第一眾生四十九年災皷山珪


老漢纔生便着忙周行七步似顛狂賺他無限癡男女開眼堂堂入鑊湯徑山杲


兜羅綿手指天地紺目重瞳顧四維七步周行渾属我一生賣弄小孩兒佛燈珣


黑白未分全體妙纔彰文彩便成乖囙茲漏泄家風甚末代兒孫鼻孔喎月菴果


纔出胞胎便逸羣周行七步獨尊當時若見雲門老不到如今累子孫踈山如


老胡種空意氣一手指天兼指地當時謂獨尊今日翻思誰不是人人盡在光明裏臨文不用更加諱育王達


千年石虎產麒麟一角通身五彩眀金鎖玉関渾掣断毘盧界內皷塵雪竇宗


羙如西子離金閤嬌似楊妃下玉樓猶琵琶半遮面不令人見轉風流佛鑑懃


毘嵗園裏喪嘉聲分手徒勞布惡名决定一文偷不淂至今虛作不良人瞎堂遠


五天一隻蓬蒿箭攪動支那百萬兵不淂雲門行正令幾乎錯認定盤星石窓恭


周行四顧獨尊平地無風起浪痕及私門猶自可誰知千古累兒孫菴需


掀翻地軸乹坤窄撥轉天輪宇宙寬須向強中呈好手虛空打碎刼初看正堂辯


奴兒婢子十生九死於裏不正被外邊使縱饒開口便過頭未免渾身輥泥水月堂昌


無憂樹下浴嬰孩清曉薔薇帶露開轉過衲僧相見處後檀驢馬出胞胎天童淨


草木無端拈出來更加註脚轉癡呆西天此土誰知已夜半優曇火裏開應菴華


走出門風相副東西南北更無人看來不淂韶陽老未免兒孫惹客塵或菴体


指天指地無處回避瞿曇瞿曇討甚巴鼻月林觀


自謂五更侵早起誰知更有夜行人條風塊雨非云昔堯舜垂衣萬國賔運菴岩


未曾撞入摩耶腹兩手知他甚處安右脇出來魔境現只堪惆悵不堪看天目禮


一聲哇地便吒哩突出如斯大闡提此土西天起殃害堂堂洗土不成泥北磵簡


七步周行猶彷彿指天指地不分明是非既落傍人耳洗到驢年也不清盧堂愚


兩手指天地周行步更多可怜黃面老螃蠏落湯鍋西岩惠


生來自恨錯同條鐵鑄心肝也合消還獨尊三界內柰何今日又明朝覺菴真


妙相圓明不可親奴兒婢子自慇懃指天指地稱尊大也是傳言送語人丹霞淳


大象本無形至虛包萬有末後已太過靣南看北斗王宮兜率度生出胎始終一貫初無去來掃蹤滅跡除根蒂火裏蓮華處處開圓悟勤


是非海裏橫身入豺虎群中自在行莫把是非來辨我平生穿鑿不相干鼓山珪


利刃有蜜不須舐蠱毒之家水莫甞不舐不甞俱不犯端然衣錦自還鄉徑山杲


未離兜率降王宮便就刀山入鑊湯等閑擒下白拈賊滿眼俱為敗露贓瞎堂遠


垂鈎不似迷津客張網誠非待兔人半夜烏鷄何處去天明吞却玉麒麟正堂辯


肌骨當初赫赤窮靣皮今日厚千重撩頭搭尾應更點贏賽闍齋後鐘或菴体


瞿曇失却眼睛時雪裏梅花只一枝而今到處生荊却咲春風惱亂吹晦堂心


黃靣瞿曇不丈夫明星現處自塗糊如今好覔生蛇弄免使兒孫在半途佛心才


一見明星夢便回千年桃核長青梅雖然不是調味曾與將軍止渴來雪竇宗


出得山來早是遲却於世上討便冝直饒一念超三界好與拳頭劈靣椎佛照光


此老從來謾自誇無端病眼見空華直教當下超三際撿點將來未到家無用全


六年落草野狐精跳出渾身是葛藤打失眼睛無處覔誑人剛道悟明星天童淨


二千年前黃靣老舉頭莫是見明星茫茫宇宙人無數幾箇男兒眼有睛肯堂充


雪嶺崎嶇嵗月深何曾夜半見明星可怜業識茫茫者蹉過如來正法輪妙峯善


夜半明星出現時分明喪盡目前機若言緫具如來相也是空拳誑小兒頑石空


六載隈藏在雪山頭土靣自慚顏今朝忽覩明星現始覺從前被眼瞞鐵山仁


六載將身草裏埋當時有眼幾曾開果然見得明星現未到門冷似介石朋


雪嶺六年修苦行今朝打失主人公普天匝地無尋處百億分身是脫空天目禮


正覺山前失眼睛是凡是聖盡生盲至今夜夜明星現誰肯向伊行處行癡絕冲


明星見處月三更箇箇眉毛眼上橫平地起堆黃靣老夢中說夢可怜生大歇謙


明星一見眼皮穿漢語胡言萬萬千暴富乞兒休說夢誰家竈裏火無煙無量壽


金鍾夜擊九重城六載歸來改瘦形待得眾生心眼活雪山依舊碧崚虛堂愚


輊金輪位重草座金彈換人泥彈丸末世眾生心眼巧明星空照雪山寒閑極雲


月滿長空星滿天瞿曇一見眼皮穿長安市上人無數何似家家夜莫眠千峯琬


聲振大千龍虎伏無人解和法王才言下便明猶是鈍頓教千眼一時開明招謙


文殊白槌報眾知法王法令合如斯會中若有仙陀客不待眉間毫相輝北塔祚


列聖聚中作者知法王法令不如斯會中若有仙陀客何必文殊下一槌雪竇顯


百萬靈山似葦麻風行雲集已周遮當時不是文殊老徃徃瞿曇更撒沙佛印元


頭角麟龍眾若干當時一例受欺謾法王真子揮楗稚直至如今作咲端正覺逸


未兆之前早二三白槌之後更那堪當時若有仙陀客不到如今強指南海印信


七佛之師下一槌鵝王成鴨鱉成龜滿筵龍象齊傾耳咲殺靈山老古錐野軒遵


巍巍頂相終難見舒卷何當如掣電彼時若有此時人文殊槌下分針線白雲端


諦觀法王法法王法如是玉輪影射珊瑚枝一陣清風動天地地藏恩


月在波心徹底寒澄澄應不許龍蟠五湖多少未歸客却被傍人把釣竿上方益


彌盧出海橫天外南北東西不見邊一幅素縑描不得競將天下與人傳大洪遂


據坐凝眸語未形一槌直下意何明倒行此令如相委無限清風動地生夢菴信


一叚真風見也麼元元化毋理機梭織成古錦含春象無奈東君漏泄何天童覺


一輪明月映天心四海生靈荷照臨何必西風撼丹桂碧霄重送九秋音佛鑑懃


法王法令若為酬老到文殊強出頭負累釋迦猶可事至今千古閙啾啾龍門遠


銀蟾皎潔豈容摸剛被文殊強塗糊千古兒孫無覔處三條椽下觜盧都月菴果


金槌影動寶劒光寒百萬之眾齊着眼看楚安方


瞿曇按指文殊據令漏泄天機一槌打正南華昺


正令付全提不存凡聖機牢關百雜碎石火電光輝尼無着緫


古皇前化超羣檄無事印文明劃劃今時衲子若當陽徃徃半千成五百正堂辯


法王法令沒周遮一片凝絕點瑕槌下不開諸聖眼幾多騏驥困塩車靈巖安


見成活計莫周遮椎下分踈事轉差若是咬人師子子何須牙上更安牙月林觀


道泰時清才子貴家肥國富小兒嬌不因紫陌花開早爭見黃鶯下柳條木菴永


仙人一問通皆俻却是瞿曇一物無捉得兔來依舊放幾多山鬼暗相呼佛印元


那一通尒問我令人慚愧釋迦老只知步步踏紅蓮不覺茫茫入荒草正覺逸


無量劫來曾未遇如何不動到其中莫言佛法無多子最苦瞿曇那一通保寧勇


問佛如何那一通世尊當面指迷蹤祥雲密密微微雨大震雷音匝地風雲溪恭


汝問如何此問親嶺梅江柳共芳春抱贓不用行搜檢已自當堂露賊身長靈卓


那一通問我玄關倒插無鬚鎻等閑一掣掣得開三箇老婆相對坐咄断橋倫


那一通問我口是禍門招因帶果慚愧慈悲大法王丙乙离壬不属火寶葉源


鞭影分明指似君多聞瞥地爽精神汾陽報汝諸禪侶信手拈來莫厭塵汾陽昭


機輪曾未轉轉必兩頭走明鏡忽臨臺當下分妍醜妍醜分迷雲開慈門何處生塵埃因思良馬窺鞭影千里追風喚得回雪竇顯


雙鋒覆護兩俱摧迷雲從此豁然開收得劫初鈴子後輕輕一振動雲雷天衣懷


萬丈寒潭徹底清錦鱗夜靜向光行和竿一掣隨鈎上水面茫茫散月明白雲端


經過遇夜宿荒草開得眼來天大曉空心赤脚唱歌歸路上行人已不少保寧勇


特地慇懃問有無因風應不費工夫迷雲縱得開令入未免區區在半途淨照臻


雪覆喬林同一色清光上下含虗碧採樵人立渡頭寒極目圓蟾為誰白成枯木


外道心慣險夷老胡鞭影露針錐行人拾得東門兔誰管韓獹精力疲長靈卓


世尊恰似青銅鏡掛向虗空秋月靜表裏無私照膽寒高低一一皆相映佛鑒懃


杲日連天照有無孰云善逝坐跏趺如今要見當年事邪正由來在半途龍門遠


有無不問語先墯明鏡當臺雙照破迷雲散曉天空杲日團團紅似火佛性泰


露影藏身問世尊瞿曇一點不加文迷雲舒卷從斯入十倍精神减八分佛燈珣


迷悟髑髏前何勞更舉鞭只持雞狗戒不學祖師禪鼓山珪


兩處牢關擊不通纖塵不動自乖宗忽然業鏡百雜碎黃面瞿曇失却蹤徑山杲


外道殷勤來問佛有言不問及無言大雄不費纖毫力良馬何曾用舉鞭照堂一


世尊隻眼通三界外道雙眸貫五天華意正濃桃臉笑春光不在柳梢邊雪巢一


不問有言無言說甚見影見鞭露柱口掛壁上燈籠倒退三千瞎堂遠


陷虎機關兩處安湍流一截萬源乾駿駒瞥尓窺鞭影凜凜霜蹄毛骨寒尼無著


獵涉榮枯未是奇到頭誰是出家兒故鄉漠漠無消息時有孤雲嶺外歸正堂辯


赤日輝空照大千佛魔俱盡超然悠悠莫論途中事露出胷襟子細看大溈智


不問有無先話墮軒轅古鏡忽臨臺雖然當下分妍醜依舊迷雲撥不開肯堂充


自把碌磚空裏擲必端自打自家頭灼然自痛自難說自著摩挲歸去休断橋倫


不問無言及有言坐觀成敗自安然仙陀瞥爾知宗墮誰謂世尊曾舉鞭本覺一


疾焰過風苐二頭不堪惆悵只堪愁一聲振鬣長鳴後萬馬皆瘖一戰收北磵簡


古鑑從來絕點痕隨其妍醜目前分而今鑑破無光影風輥長江水色渾塗毒


昨日與今日說定說不定寰中天子勑塞外將軍令外道當年入夢鄉直至如今猶未省高安悟


昨日定今日不定正令已行皆逐正卓下靈山皂纛旗百萬魔軍皆乞命山堂淳


好咲提婆達多入捺落十小劫波然得三禪妙樂吹布毛湏還鳥窠湛堂凖


大隱居小隱居山各得其所隨分安閑何必更來論出入人生在處有餘歡別峯雲


地獄天堂八字打開誰知無去亦無來若言已得三禪樂未免將身自活埋松源岳


萬仞崖頭得去不知何處覔全屍業風吹起再甦省卻問如今是甚時虗堂愚


是見若受破家門是見不受與誰論匾檐驀折兩頭脫一毫頭上現乾坤天衣懷


一切不受逞家風片言雙破【中華】兩頭攻赤旛奪了回光處始信言前墯己宗本覺一


是見受時眼着屑見如不受事猶乖賊身已露徒回首鬼面神頭一處埋無用全


輕輕撥轉一條弦聲振三千興大千頼得飲光知密意肯將羅袖惹春煙塗毒


有三尺劒可以謁趙國無千里眼難以見懸巍巍堂堂三界大師虗堂愚


紫金光聚照山河天上人間意氣多曾勑文殊領徒眾毗耶城裏問維摩虗堂愚


捨筏懷兼濟逢畊更問津却將未歸意說與欲行人木菴瓊首座


真佛無為在我身三呼三應太惺惺若人不悟元由者塵刦茫茫認識神


從前七佛儀式慶喜何曾欠少堪笑黃面瞿曇無端打箇之遶遯菴演


為渠中路惹埃塵致使全機截断雲佛劒兩忘何處去還鄉曲調一番新象田卿


佛祖由來捴是冤電機處直如弦金毛若觧和聲拶月裏麒麟笑揭天瞎堂遠


文殊當日逼如來五百聲聞眼豁開欲會如劒佛亦爾青虵匣裏吼風雷本覺一


如來一擊少人知直下分明更是誰無限月光隨水去片雲偏向故山歸塗毒


老胡一擊許誰知大冶紅爐片雪飛青草塚間留不住白雲還望故山歸瞎堂遠


百草頭上無邊春信手拈來用得親丈六金身功德聚等閑擺手入紅塵塵中能作主化外自來賔觸處生涯隨分足未嫌伎倆不如人天童覺


一枝修竹建精藍風捲蟭螟入海南惡水潑來成苐二鈍根蹉過問前三張無


昔日為刀今日佛今朝為佛佛能刀能刀能佛無差別便見眉間白玉毫圓悟勤


放下屠刀處棒打不回頭雲自帝鄉去水歸江漢流退菴休


問處奇特荅處殊絕一二義諦驪龍角折真如喆


無無說意無窮鐵壁銀山一線通何處是真聖諦秋風昨夜到梧桐東谷光


密傳分半座正好驀靣唾不與麼且放過子孫未免遭殃禍海印信


於道無所證方通萬法路或明或暗行不慎亦不護月來松色寒雲去青山露今古天台橋幾人能得度投子青


梵志誰知有過愆閻王業鏡照無偏因茲見佛成羅漢方信壺中別有天南堂興


兩手擎來教放下空身立地更疑猜根塵識界無尋處多謝春風爛漫開心聞賁


截断千崖路風前活計新誰知蓆下元是昔愁人無際


四十九年打之遶下梢大作師子吼雖然未始轉法輪畢竟分踈成應口無際


末上何曾轉法輪只今再轉謾勞神路行人不知天曉猶把靈符執夜明北磵簡


老漢生平太脫空將無作有誑盲聾臨期一語方真實也是闍黎飯後鐘別山智


言吾入滅非吾子言吾不滅亦非親但見落花隨水去不知流出洞中春釋迦老茗為隣臨行賣弄紫金身雙林道泥洹也夜夜群星拱北辰佛鑒懃


老倒瞿曇不識羞臨行猶自逞風流摩胷示眾歸何處啼鳥一聲山更幽皖山凝


滅度不滅度緫非吾弟子更把雙趺展示人苦瓠連根苦雲畊靜


雙林下手摩胷說有談無恣脫空若謂瞿曇曾入滅錯教啼鳥笑春風舟度


慚愧老胡槨示雙趺金色尊者還會也無目前悟得未辨精遶七匝成何事個箇男兒是丈夫地藏恩未出王宮已涅槃何須雙足露金棺致令迦葉雙眉皺慶喜門前倒剎竿佛鑒懃


文殊托上梵天罔明輕輕彈指女子黃面瞿曇看他一倒一起天衣懷


千眼莫辯來由孤坐是何三昧文殊著力雖多女子隨邪亦殺罔明関捩有誰知兩過春山如潑黛佛慧泉


罔明彈指也尋常豈是文殊智不長因憶江南二三月鷓鴣啼處百華香佛印元


佛性天真事誰云別有師罔明彈指處女子出禪時不費纖毫力何曾動所思眾生捴平等日用自多疑真淨文


百千文殊出不得罔明不費纖毫力落霞與孤鶩齊飛秋水共長天一色雲居祐


獨坐靈山誰得知罔明出定破羣迷如今四海皆通達信道無心捴不疑雲盖智


文殊用平生力罔明彈指便回來不是老胡深有意雙眸未肯為渠開成枯木


拂拭瑤琴月下彈調高雪曲和還難五侯費平生志從此詩書更看寶峯照


坐擁群峯覆白雲鶯啼深谷不知春岩前花雨紛紛落夢覺初回識故人石門易


一拳拳倒黃鶴樓一踢踢翻鸚鵡洲欲識罔明彈出定青山不動水長流智海清


當機密薦個中玄女子何因坐佛前切莫途中為觧碍刻舟求劒實徒然禾山方


女子文殊與罔明禪徒畢竟如何委除非格外妙投機始信波濤元是水龍牙才


出定只消彈指佛法豈用工夫我今要用便用不管罔明文殊洪覺範


得天然別花間試展開黃鶯偷眼覷不敢下枝來慈受深


出得出不得初不離是定聖者超凡情凡人而乃聖倒用與橫拈扶邪及顯正春雨春風竹戶涼落花啼鳥千峰靜龍門遠


瞿曇身心如泥女子肝膓似鐵文殊貪尋鍋子冈明由來著楔歷觀大地眾生不觧閉門作活不動干戈建太平雨過青山如黛潑佛燈珣


女子與瞿曇自起還自倒無限傍觀人投身入荒草月菴果


二菩薩出定笑殺老禪和富嫌千口少貧恨一身多圓覺演


不假文殊神通休要罔明彈指時靈山會中女子從定而起鼓山珪


出得出不得是定非正定罔明與文殊喪却窮性命徑山杲


文殊出不得罔明却出得叵耐這冤家冷地裏作賊白楊順


文殊彈指罔明出定今日重新打翻舊令女子瞿曇在我心鏡楚安方


入定出定因邪打正堪咲文殊春行秋令石明


長江輥底浪如銀秋日白蘋紅蓼新莫恠扁舟難到岸行舡由在把梢人慈受深


大定等虗空廓然誰辨的女子與瞿曇據令何調直師子奮迅搖蕩乾坤象王回兮不費餘力孰勝孰負誰出誰入雨散雲收青天白日君不見馬駒殺天下人臨濟未是白拈賊圓悟勤


抹粉塗坏恰我獃神頭鬼面舞三臺千千萬萬人窺看子細不知誰見來開福寧


懷藏日月八面玲瓏袖裏金鎚鮮血通紅香風花雨濛濛兵隨印轉處萬里長虹將逐符行時些子神通南堂興


四箇沒意智漢做處捴無畔岸一狀領過堦前與伊據欵結案開善謙


出得出不得滿面是埃塵愁人莫向愁人說說向愁人愁殺人應菴華


金不金水不洗水兩既不成一何有尒罔明文殊靴裏動指尼無著捴


一畝之地三蛇九鼠子細看來是何面觜佛照光


苦瓠連根苦同坑無異土二千年已前一火破落戶或菴体


出得何如未出時瞎驢成隊喪全機如今四海平如砥蘆笛迎風撩乱吹密菴傑


人平不語水平不流瞿曇女子鬼面神頭肯堂充


出得出不得攧落精靈窟何處不風流祖師無妙訣松源岳


子不嫌母醜犬不厭家貧舉頭天外看誰是我般人孤峯深


文殊罔明休卜度瞿曇女子謾針錐推倒鐵山歸去也縱橫十字更由誰石菴玿


誰在畫樓西相逢語笑低到家春色晚花落鷓鴣啼雪菴瑾


文殊遶三匝罔明輕彈指世尊努眼睛女子從定起幻菴覺


鵲鵶午夜破雲飛寶印無私孰觧提若道罔明能出定是人拔舌入阿鼻劒門分


古老相傳鬼呌坑看來人鬼不多爭早知鬼便是人作夜半三更也可行無準


寂眼下安眉趙哥口邊著耳驀然狹路相逢兩個是甚面觜断橋倫


出得出不得渠儂得自由神頭并鬼面敗當風流無門開


是定出得不得關捩初無多子文殊神通太過罔明輕輕彈指橫川珙


是藥拈來更不疑師資相見在臨時從茲病甚無醫處殺活還應作者知佛印元


信手拈來草最靈一枝能殺亦能生曼殊室利開金口直至如今藥道行正覺逸


大地蒼生病似麻吉祥靈藥示無涯其間殺活難分辨又是重添眼裏花保寧勇


藥病相治貶更褒當機殺活按吹毛毗盧海闊煙波靜誰把長竿釣巨鰲照覺捴


歷刦何曾異明明百草頭甘和苦澁味死活病須瘳好咲文殊老憐兒不覺羞雲溪恭


善財拈起一枝草持來度與文殊老殺活雖然在手中遍界不藏光杲杲楚安方


善財採藥不知名度與文殊用得靈便把黃連當甘草等閑殺活幾多人鐵山仁


採藥與用藥相逢一會家殺人活人不眨眼白玉無瑕却有瑕石田薰


一莖草上定綱宗殺活全歸掌握中未舉已前先薦得分明鷂子過遼東掩室開


生以不生生死以不死死根本豁然明應時超佛祖隨宜離散與和合十字縱橫活鱍鱍金剛寶劒倚天寒外道天魔皆膽慴圓悟勤


生以不生生為生指天指地四方行死以不死死為死雙林樹下亦如此生不生死不死四十九年無一字掣断金鎻天麒麟突出金毛師子子南堂興


生無所生死無所死風動塵飛波澄浪止和合離散隨處發現滿月彎弓雙鵰一箭佛性泰


問處分明荅處端當機覿面不相謾死生生死元無際月上青山玉一團簡翁敬


千峯月照楚江秋衲子初開布袋頭聞道淮南米價賤便隨船子下楊州褚衲秀


大象不遊兔徑燕雀安知鴻鵠據令宛若成風破的渾如齧鏃徧界是文殊徧界是迦葉相對各儼然舉槌何處罰好一劄金色頭陀曾落節圓悟勤


剎剎塵塵見不難頭陁何苦被他瞞當初若論姦細莫把瞿曇做佛看心聞賁


天高雲靜月彎彎雨過秋空眼界寬百億文殊真妙体分明只在一毫端正堂辯


三處移塲定是非頑心全不改毫厘胡言漢語憑誰會鐵額銅頭也皺眉密菴傑


錦衣公子春遊慣白首佳人懊恨多波富尚嫌千口少自貧無奈一身何月忠


拈起眉毛示育王當時凡聖絕商量從來對眾難拾眼上依前兩簇長佛印元


一翳在眼空花乱墜狹路相逢難為回避大王還識老僧無似雪眉毛長窣地佛慧泉


我佛親見賔頭盧眉長髮短雙眉阿育王猶疑狐唵摩呢噠哩悉哩蘇嚧保寧勇


靈山會上舊家風脫略從茲勢莫窮金斗峯前重漏泄莫將附子當天雄正堂辯


尊者親曾見佛來雙眉起笑顏開古今不隔毫許天上人間孰可陪佛照光


以手起眉毛千聖從來不識一會靈山儼然說甚今朝昨日月林觀


起眉毛荅問端親曾見佛不相謾至今應供四天下春在梅梢帶雪寒天童淨


尊者當時親見佛眉毛起有來端頂門歡瞎金剛眼恩大難酬雨露恩枯禪鏡


厖眉起貌稜層見佛元來却不曾南岳天台相撞著被人喚作捉齋僧巳菴深


起眉毛示育王分明佛面露堂堂至今阿耨池中水流落人間潤八荒天目禮


君王一語出如綸尊者眉毛八字分四海風清煙浪靜碧天無際水無垠無凖範


尊者眉王不會十方剎土古風清佛齋勝會親曾預不是尋常粥飯僧橫川珙


淡籠烟深霧鶖子寧知此條路直饒撞入涅槃城未免隨他與麼去月上女實堪悲愛將青黛畫蛾眉佛慧泉


本來正体徹根源出入同途只此門已住如來大觧脫掌中至寶耀乾坤圓悟勤


重城曉入冐輕烟閙市相逢豈偶然一句等閒相借問平田忽尒浪滔天月上女實堪憐雲髻高梳何處去借婆裙子拜婆年佛性泰


涅槃一路同來徃寸步寧虧達本鄉鶖子黠兒輕借便由如啞子喫生薑月上女太無良不塗紅粉自風光金玄関留不住百尺竿頭信脚行佛燈珣


出入分明報己知更言何處有狐疑但如鶖子恁麼去莫管傍人說是非文殊道


如舍利弗與麼去千人萬人攔不住優遊自在涅槃城步步蓮華隨足舉且菴仁


相逢打皷弄琵琶須是還他兩會家曲罷不知何處去夕陽斜映暮天霞石菴玿


有禮有樂能放能収人平不語水平不流漢地不收秦不管又騎驢子下楊州無際沠


月上女曾與麼去我今亦依如是住明明今古不曾藏一點靈光常獨露月林觀


大地絕纖塵面南看比斗嫁鷄逐雞飛嫁狗逐狗走雪菴瑾


鶖子已圓無漏種換却身形捴不知通途一貫非他物午夜胡僧步雪歸正堂辯


殃崛雄雄方勇瞿曇住住息風波殺人作佛當頭劄覆雨翻雲在剎那踈山如


急行緩步無前後渾長安路一條殃崛回頭知住處便能平步上雲霄花冠不用娘生指髮寧煩費力搖好是移花兼蝶至等閒買石得雲饒佛燈珣


我住久矣是汝不住是汝若住鼻孔相拄不動步而徧界遊師姑畢竟女兒作雲居悟


從人求覔枉奔波過在孳生口數多殺却渾家仍自殺誰能奈得儂何野雲南


聖法從來不殺生本無生殺亘精明是諸人我皆空相一切冤親假名甘露纔霑除熱惱玉蓮金子兩敷榮覺海元


月裏姮娥不畫眉只將雲霧作羅衣不知夢逐青窵去猶把花枝盖面歸鼓山珪


華陰山前百丈井中有寒泉徹骨冷誰家女子來照影不照其餘照斜領徑山杲


不遲一步不疾一刻明眼衲僧如何會得粉骨碎身未足酬一句了然超百億無著捴


賢聖劫來未曾殺而今断這一刀休果然葛怛胷中落笑殺靈山老比丘密菴傑


不因一事不長一智不曾殺生了無忌諱傳言送語當風流拈得口失却鼻木菴永


賢聖中來不生殺其家子母自團圓陰陽造化初無迹春在花枝特地妍天目禮


綵仗神旗獵曉風雞人催唱鼓鼕鼕銅壺漏永何時歇如此相催即老翁南叟茂


非食不療飢非藥不療病黃面老瞿曇識眾生性寶葉源


我瞿曇佛具正徧知子母分觧只在當時橫川珙


骨還父肉還母何者是身分明聽取山河國土現全軀十方世界在裏許萬劫千生絕去來山僧此說非言語　骨肉都還父母了未知那箇是那吒一毛頭上翻身轉一一毛頭渾不差徑山杲


那吒太子本來身卓卓無依不受塵雲散水流天地靜籬間黃菊正爭春自得暉


析骨還父肉還母不知那箇是那吒夜深失脚千峯外萬古長空片月斜少室睦


骨還父肉還母日西沉水東注良久露北磵簡


雨散雲收後崔嵬數十峰王維雖敏手難落茟頭蹤無凖範


寒林裏忽逢伊帝釋行檀恨已遲三物索來何處有却令諸姊皺雙眉憍尸迦知不知更献天華三兩枝佛慧泉


屍在此人何在疾雷破山風振海雲飛雨散相見時髑髏眼睛放光彩龍牙才


帝子遊春不逐他相邀諸姊入屍陀死人堆裏出身路撥動煙塵見也麼靈利漢不消多回頭着自家底洞雲深處舊蘿佛燈珣


談玄談妙實堪誇帝釋纔聞便雨花臨機須索三般物看看愁殺憍尸迦歷劫不曾違背面明明借問却周遮大溈智


無陰陽地無根谷呼不應當頭露羅列七森太虗動地雨花無量數天帝釋七賢女明明指出真金處無生無法本如如只個如今離言語圓悟勤


無陰陽地呌不響山無根樹子大家攀七賢女太嬌癡却將紅粉畫蛾眉憍尸無此三般物那得天花撩乱飛佛鑒懃


無根子枝條累山谷無聲句最親陰陽不到閑田地結子開花朵朵新正堂辯


觀之不可見之不可聞家有三般寶富貴壓乾坤月菴果


無根子一株山翁不費誅鋤鎚碎千年桃核不須緣木求魚蒙菴岳


無陰陽地一片明明賣貴賣賤死屍無處活埋露出三頭兩面


不應山谷一所透出千門萬戶清曉一聲杜勸人不如歸去


無陰陽地有甚巴鼻無根子荒得人死呌不響山谷摩醯亞三目作麼作麼因禍致福惱得憍尸迦大咲却成哭退菴奇


七八寶任君需三物從來的是無若向無中拈得出不湏見佛問何如天目禮


覺城東際老婆婆白髮意氣多與佛同生嫌見佛惡人無奈惡人何笑翁堪


開眼也著合眼也著回避無門將錯就錯祥麟只有一隻角掩室開


城東聖姥坐蓮臺大地眾生正眼開與佛同生嫌見佛一身難作二如來虛堂愚


平生不願佛相逢十指尖頭現紺容夾路桃華風雨後馬蹄無處避殘紅石室輝


不向雙林寄此身於梁土惹埃塵當時不得誌公老也是悽悽去國人雪竇顯


遠別雙林事有因金陵眀主慕仁人良哉高座登臨次一擊大千經出塵正覺逸


大士何曾會講經誌公方便且相成一揮案上俱無取直得梁王努眼睛白雲端


大士講經時揮案成註脚一丸消眾病不假驢駞藥慈受深


案上一聲嗚嚗嚗已是重重添註脚梁王何事不回頭誌公將錯還就錯佛鑑懃


身受龍華三會主槌開鳳閣九重城梁王築倒金剛佛更問如何不講經剋符道者


兩口眀眀一無舌同生同死為君决那吒頂上喫蒺藜金剛脚下流出血東山空


大士錯觧註誌公錯註觧臭肉積屠門堪笑無人買無凖範


雙林大士太無端又向梁朝露一班經旨未分玄路絕一揮案上動龍顏葛廬覃


梁國令他魏國愁渡江投水暗隨流雖然寸土居無動爭奈雙林半樹秋投子青


道冠儒履釋袈裟和會三家作一家忘却率陀天上路雙林端坐待龍華湖隱濟


身披壞衲片雲寒脚著朝靴頂戴冠要使三宗同一轍捏沙終是不成團笑翁堪


泥封三詔出霞直到金陵帝主家自古多能誰得及道冠儒履釋袈裟寶葉源


非儒非道亦非禪杜撰修行可怜擔闍一身三不了至今八百有餘年一衲戒


誰有單于調換取假銀城良久曾被雪霜苦楊花落也驚天衣懷


要眠時便眠要起時即起水洗面皮光啜茶濕却觜大海紅塵生平地波濤起呵呵阿呵呵囉哩哩囉哩保寧勇


六月上伏八月中秋人平不語水平不流心聞賁


魚行水濁鳥飛毛落大士橫身不受一鑿木菴永


狗走抖擻口猴愁樓搜頭瑞巖門外水自古向西流断橋倫


湏納芥不容易芥納須匹似閑長河攪着成酥酪輕輕擊透祖師関圓悟勤


有中有無中無細中細麄中麄


土面頭不染塵花街柳巷樂天真金雞唱曉瓊樓夢玉花開浩劫春足菴鑒


勒既非布袋不是是非兩忘金生麗水至寶滿袋貴買賤賣若解商量不勞三拜詮了義註大乘月裏螢光日下燈布袋枕頭眠一覺倚天山色碧層層野軒遵


拈起即行放下便歇瞌睡阿師弄巧成拙佛意祖意寧知裙子褊衫百結有時獨立誰是知音歸去來一天眀月佛慧泉


困來囊無語傍觀盡生疑慮未免開献諸人是甚閑家破具莫訝衣裳破碎入且無忌諱橫身要道等人那箇便知圈繢雲峯恱


千般萬樣有誰能會瞌睡老僧拾滿袋心無諸受觸處三昧巷尾街頭貴買賤賣圓通秀


都盧一箇布袋裏面討甚奇恠困來且得枕頭携去亦無妨礙有時閙市打開多是自家買賣白雲端


咄這憨皮袋眉麤兼眼大終日在街頭市行無買賣阿呵呵歸去來典錢還却債保寧勇


分身百億混塵埃氣兒憨憨勿可猜一袋挑擎隨處去千般撒下復拈來人間天上相呈示市尾街頭睡覺回等得箇時還不是至今猶是老黃梅佛國白


天不能盖地不能載包括乾坤全歸布袋十字街頭大打開般般拈起隨人愛靈源清


三千威儀都不修八萬細行全不只因閙市裏等人被人喚作破落戶兜率內院久拋離縱歸忘却來時路稽首勒世尊得與麼寬膓大肚徑山杲


接著一箇半箇覔得三文兩文誰知破布袋裏許多勒世尊瞎堂遠


拊背覔錢成漏逗回頭轉腦昧真機可怜閙市無人識空手肩擔布袋歸佛照光


長汀汀上風顛子曳杖回頭等阿誰向道那人元不在汝須知有轉身時天目禮


轉得頭來已是遲恰如曾未轉頭時一錢覔得無安處猶自區區誑阿誰北磵簡


逢人乞一文袋裏敵國富不是下生遲嫌佛不肯作環溪一


靈光滿目簇山河幻境之中物像多體妙已知緣不碍執情還被境消磨雙泉瓊


色空空色色空空閡却潼關路不通劫火洞然毫末青山依舊白雲中天衣懷


東西南北十萬八千空生罔措火裏生蓮


堂堂色裏無空相皎皎空中絕色形直下色空無一二色號元來不我名靈隱本


咄這維摩老悲生空懊惱臥病毘耶城全身太枯槁七佛祖師來一字俱屏掃請問不二門當時便靠倒不靠倒金毛獅子無處討雪竇顯


佛病法病最難醫獨有維摩也大奇文殊稽首讚居士失却金毛師子兒天衣懷


毗耶城裏維摩詰知伊畢竟徹不徹金毛師子未到來一室屏除先漏泄及乎回問不二門推出一團無孔鐵剛被文殊下一槌千年萬載成凹凸大洪遂


冷坐毘耶城百病一時發不得文殊來幾乎無合殺徑山杲


千人萬人射一鴈箇箇手親并眼辨刮地西風鴈影高可怜發弦中箭猿臂將軍仰面看弓開秋月影團圓飛星一點天邊去羽翼離披落眼前廣鑒英


冤憎會苦愛別離苦鈍置瞿曇一塲莽鹵咄正堂辯


示疾毘耶方丈文殊亦難近傍看來無藥可醫只是忌口為上浙翁琰


詐病從來不可醫文殊特為下針錐事褫一喙長三尺問着依前似鼓椎無凖範


一箇病維摩無風自起波富嫌千口少貧恨一身多湖隱濟


日出升空高下周崐崙源入川流春山雲逗風無鴈去回南天地秋


五十三人指路人因循流落百餘城草鞋破成何事爭似歸家罷問程鉄山仁


茫茫夢裏去遊南五十三參發指端大士臂長衫袖短善財脚瘦草鞋寬大川濟


妙高峯頂尋知識南北東西望何極德雲遙自別山來重分身千百億延慶忠


妙高峯頂草茸茸步步相隨不見蹤若謂別山親覿面片帆已過海門東別山智


澹草茸茸七日徘徊信不通一步竿頭輕蹉脚海門波卷白蘋風田心


毗目仙人下寶床摩頭執手看殊祥十方佛境同時現萬像森羅忽彰無勝妙幢騰瑞色遮那文藏顯靈光却還本座求端的轉覺平生見處長佛國白


坦然古路勿迀踈霽月涼風動十虛毗目善財當日事好如潘閬倒騎馿或菴体


百一由旬摩頂歸片心思見普賢師堂堂現在紅蓮座落落分明白象兒沙劫智悲方滿日微塵行願正圓時佛功德海重宣說愁見波濤轉渺瀰佛國白


打鼓弄琵琶還它一會家木童能撫掌石女觧煎茶雲散天邊月春來上華善財叅遍處黑豆未生芽延慶忠


妙意童真末後収善財到此罷南遊豁然頓入毘盧藏悔向他山見比丘張無


妙峰孤頂無知識百十成遊喪善財樓閣若還彈指現分明有眼不曾開或菴体


五十三人一縷穿小兒雖小膽如天茫茫水無重數買得風光不用錢北磵簡


問處分明荅處端還同雙劒倚天寒一從樓閣門開後滿面慚惶無處安浙翁琰


知識曾叅五十三精金百鍊罷鎚鉗回頭萬壑雲散午夜蟾光浸碧潭坦堂圓


南方經歷幾雲収得奇貨滿船彈指便風帆到岸一時翻作大光錢無凖範


世尊三昧安詳起師悟藥王精進時靈鷲山中人未散不因南岳有誰知楊無為


溪山處夕陽斜溪上冬風雪滿沙便是江南舊行路和隔水見梅花蘿月瑩


舍家財與己財只將真法供如來當初一路今何在觸目靈山翠作堆天目禮


好將真法供如來花在幽岩險處開一夜狂風吹欲落英無數點莓苔虛堂愚


心迷念念法華轉心悟時時轉法華誰知百萬靈山客是天台眼裏沙此山應


一口吞三世佛牙如劒樹眼如鈴断弦不必鸞膠續只要知音側耳虛堂愚


佛與眾生一口吞纖毫不立道方存杖頭日月纔挑起鼓動三千海岳昏閑林英


目視霄臥白雲不知山下有乹神從何更有眾生度三世如來一口吞本覺一

