中華大藏經（中華書局版）數位版, No. 1720 禪宗頌古聯珠通集


玄微及盡本脩然若謂渠間萬八千月印澄江魚不見釣人何必更拋筌丹霞淳


任運不知名輕輕着眼水上青青綠元來是浮萍五祖演


擺撥佛祖縛曠然繩墨外一物亦不為縱橫得自在古鑑臨臺明辨去來金槌影動樹花開任運相將不可陪法雲隨處作風雷圓悟勤


行行月冷風高步步山寒水深逢人披肝露膽見劈腹剜心瞎堂遠


石頭打草要蛇驚密護玄機絕彚情迅馬追風須辨的報云千聖不知名隱靜儼


平常閒坐與閒行嶺上無心雲片橫照境俱人不立從前日午打三更雪岩欽


総不得太無端野老焉知天地寬直饒數到八九十家山猶隔一重関楊無為


四海狼烟靜中原信息通罷拈三尺劒休弄一張弓皷山珪


好箇話端阿誰解舉舉得十分未敢相許徑山杲


倒腹傾膓說向伊不知何故尚遲疑只今便好猛提取莫待天明失却鷄蒙菴聦


重疊峯巒俱鎻断知誰深入到桃源行人只見一溪水流出桃花片片鮮肯堂充


坐斷千峯路穿開碧落天那容問端的端的髑髏前松源岳


恁麼不得緫不得脫却布衫赤骨律劈頭一搭忽翻身便見口開并眼白雪菴瑾


一重山了一重雲行盡天涯轉苦辛驀劄歸來屋裏坐落花啼鳥一般春虛堂愚


剖盡枯膓喪盡機通身不掛一毫清風步步隨身轉明月誰分上下池高峯妙


師資會遇意非輕脫落皮膚轉不親三篾束來成話至今錯認定盤星


道中有至寶濟世無倫匹藥嶠發深藏唯云不謟曲不謟曲傾國相酬未相直壁立萬仞此心真不必當來問彌勒圓悟勤


直如絃瑩如玉露膽傾心更無迂曲直饒徧地黃金未免易之不得易不得南海波斯面如墨佛性泰


藥山老應病藥請上堂椎鍾著一丸不再愈狂孤負金仙換骨方野軒遵


家法簡嚴非二非三月來明湛水雲退露寒岩真機自得妙處誰叅不是文殊白槌後也應千古屈瞿曇天童覺


明珠一顆價難酬不是知音便暗投翻笑藥山空費力水清魚現不吞鈎慈受深


誰云藥嶠不陞堂日日相逢為舉揚獨耀無私常顯露莫將無語錯商量成枯木


癡兒刻意止啼錢良駟追風顧影鞭雲掃長空巢月鶴夜寒入骨不成眠天童覺


明修棧道暗度陳倉毫不犯緫教滅亡掩室開


鋪席宏開見也麼買人何似看人多十成好箇吹毛劒只作陶家壁上梭無凖範


鍾鳴眾集歸方丈苦殺當頭請法人法法本來無一法若言無法法纏身橫川珙


兀兀地思量無可得思量無可思量處真箇好思量大嶺頭逢六祖鰲山店上見曾即無凖範


愛將惡水驀頭澆引得清風慰寂寥無限遠山描不得喬松脩竹冷蕭蕭塗毒


一番雨過一番晴蠶眼已開桑眼青鵓鳩樹頭啼不已百舌黃鸝相共鳴菴樞


道吾忽尓見先師問字開拳顯妙機對佛是真真是佛藥山為破肚中疑汾陽昭


藥山此問實堪嗟碎啄同風不易誇問佛須知呈妙旨多因於此現空花延壽慧


藥山手中書佛字問他端尓要心開只將佛字為酬對元是曾持五戒來橫川珙


犢牛生子頗相諳兩眼通紅色似藍把火照來無覔處大家普請一時叅龍門遠


徹底更何疑覷穿會者稀叮嚀由付囑句句是玄機汾陽昭


門前自有千山月室內都無一點塵貝葉若圖遮得眼須知淨地亦迷人成枯木


遮眼誰同藥嶠看牛皮穿透骨毛寒五湖四海知多少字密行踈緫一般保寧勇


藥山不許眾看經自是時人眼不明常持經卷去來者學師遮眼不惺惺石門聦


看破牛皮徹底穿到頭無義亦無文問伊遮得何人眼梵語唐言緫不分天目禮


若學他看牛皮真箇穿長年橫案上字義自然圓橫川珙


藥山道頭雲岩知尾雖然頭尾相稱要且不識羞耻應菴華


豈要共出一隻手只教喚着沙彌來鐵鐺無脚又無耳墻下春深薺葉開橫川珙


落霜黃葉作金錢癡騃啼兒見喜歡捉得獻娘俱道好不知誰是哂傍觀海印信


一枝榮一枝枯中心綠葉更扶踈黃鶯任解千般語免得傍人彈子無佛慧泉


抹粉塗坏復頭盡由行主線牽抽皷皮打破曲吹徹拾大家歸去休保寧勇


說盡榮枯轉見難沙彌平墮語言端老僧遙指猿啼處雲散千空月色寒地藏恩


雲岩寂寂無窠臼燦爛宗風是道吾深信高禪知此意閒行間坐任榮枯草堂清


藥山用處少人扶堪笑雲岩與道吾猶向榮枯生解會豈知潘閬倒騎驢楚安方


年老心孤笑藥山團欒諸子坐忘還從頭細問榮枯事鼻孔元來緫一般雲岩因


三三兩兩不相同携手行行入草中掇轉脚頭穿綉履何妨臈月皷春風東谷光


麈中主君看取下一箭走三步五步若活成群趂虎正眼從來付獵人師高聲云看箭雪竇顯


平地飛鉄騎弓矢不開張好箇麈中主穿心向路傍佛心才


獵人有神箭射得麈中主箭下便承當跳出曹溪路翻身著上頭關敵勝驚群瞥尓間圓悟勤


馬駒出廄腰猶軟鳳子離巢力尚微生就玉蹄千里去養成金翅九霄飛佛鑑懃


一般打皷并作舞與諸方事不同歷歷正聲霄漢外且非數目落寰中汾陽昭


父子相投氣味同擎盂打皷展家風雖然百味般般有爭柰風吹別調中成枯木


聲皷拈槌第二籌鉢盛香飯飽還休東風扇後韶光羙別岸垂楊弄翠柔雪峯預


石頭剗草驗英豪懵懂丹霞眼不高若解轉身行活路至今應不累兒曹谷源道


古岩苔閉冷侵扉飛者驚危走者迷夜深寒汀洲火失曉漁家忙自疑投子青


雪擁嵓扉凍不春一尊木佛劈為薪眼睛動處眉毛落為謗如來正法輪張無盡


老倒霞燒木佛院主眉剛突出罪過從來作底當誰道千虛不愽實佛燈珣


覿面難藏向上機家風千古為人施銀山鐵壁重重透頼有霞院主知楚安方


橫行私路乍赴公筵幞頭脚短腰帶夸圓不是伴郎來勸酒誤他年少覔青氊月堂昌


霞燒却木佛院主眉墮落普天匝地人知院主當頭不覺本是醍醐上味爭柰反成毒藥果報自家擔當罪因却是他作叢林浩浩商量未免情識卜度却慮一箇自己直下不須推托更問如何若何要且無繩自縛圓悟勤


彭祖八百乞延壽秦皇登位更求仙昨向天津橋上過石崇猶自送窮船文殊道


霞寒燒木佛院主因禍得福可怜杜撰巡官秪管胡卜亂卜應菴華


丹霞燒木佛院主眉落彎弓射蔚遲須是金牙作無相範


荒院天寒燒木佛一堆紅熖對枯床渾身終夜烘烘暖罪過難教院主當橫川珙


丹霞一問女子斂手擬議之間烏飛兔走何人證明菴中野叟赤土塗牛不談子醜妙高臺主


露頭露靣便相酬慣出人前不怕羞自是奴奴肌骨好不施紅粉也風流白面郎從來門戶恰相當可怜赤土塗牛打瓦鑽龜亂度量上方益


淡薄衣裳取次粧放藍斂手自無良老龐猶更多愁在不到奴奴漏泄香張無盡


作者相逢用處親携藍歸去意深深雲收雨散江天淨一曲漁歌過遠村妙峯善


爺頑頼兒還債徹底老婆心赤土塗牛北磵簡


人前賣俏最風流一釣無端便上鈎縱使菜藍提得去柰何覆水已難笑翁堪


放行把住謾周遮一叚風流出當家不是當年漆桶破爭能撒土又拋沙蓬菴會


揖問居士在否放下藍兒斂手咄哉一對冤家獨許龐公知有退菴演


當風鴉臭氣一箇豆娘兒熏得行人走衝爺皺斷眉西岩惠


嘮嘈口觜是霞斂袂携籃已荅他要得家私無漏泄歸來莫說與爺爺閑極雲


盡機不成瞎按牛頭喫草四七二三諸祖師寶器持來成過咎過咎深無處尋天上人間同陸沉雪竇顯


是眼何窄是身何安昨日今日事無兩般淮南兩浙秋熱春寒恁麼會得也太無端三十年後莫受人謾佛鑑懃


昨日今朝事不同一番寒雨一番風太平基業分明在溪澗河源緫向東塗毒


棊逢敵手著還新得意難藏眼裏身局罷不知何處去空山惆悵爛柯人方菴顯


昨日與今日同中却不同獰龍攪滄海俊鶻摩青空宗眼明如日機輪疾似風丹霞回首處徧界覔無蹤石溪月


龐老無風起浪丹霞浪起風生迤邐雷奔電掣逡巡虎戰龍爭引水插田愽飯居山火種刀耕雨散雲收日出信步東行西行南堂興


解展機鋒是大明知不是小因緣一般扣齒樷林異出院韓公始得閒汾陽昭


宗師一等展家風盡情施設為韓公師子中無異獸象王行處絕狐蹤黃龍南


潮者如山觀者如市本分弄潮人出沒如遊戲可怜不是弄潮人徃徃須向潮中死海印信


一步纔行兩步移門前驚起鳳凰兒栖蹤不在梧桐樹羣鳥東西空繞枝保寧勇


問來嵗數數珠呈百八循環意甚明底事如何觸風化潮陽從此令嚴行照覺緫二


文公問處無多子大直荅豈千差首座若教能返擲當時二老亦離家


佛法無別好商量門前扣齒便承當一般出院難分雪疑殺唐朝韓侍郎佛國白


一串摩尼覿面當機賺却首座疑殺昌弄盡許多窮伎倆春秋元自不曾知石帆衍


牙齒唇皮包不過吾家密事俗人知首座出院未為過長老罰油方合宜橫川珙


徑截之言問大文公良馬暗窺鞭敏手三平加智拔中霄雲散月當天大洪遂


省要之言伸一問宋師據坐不輕酬無端醉後添盃酒惱亂春風卒未休枯禪鏡


將軍宴坐碧油幢凜凜威風冷似霜却把機關輕漏泄至今千古錯商量北海心


事繁求省要省要事頻繁縱得三平老文公只姓韓西岩惠


轟然如雷瞥然如電非青非黃非見不見兔角杖龜毛拂萬法宗千聖骨即處分明千百憶何必釋迦又彌勒佛鑑懃


一鋪大悲千手眼十分圓就未開光君看筆下神通現更有靈蹤在上方保寧勇


長髭未向嶺南來功德圓成眼已開重善財回首處文殊元不下樓臺智海清


撥草瞻風到石頭關山重疊路迢迢嶺頭功德圓成久一點紅爐雪未消草堂清


這鋪功德自何來垂足清機孰可猜點雪分明休指注木人心眼自然開禾山方


圓光皎皎耀寒虛妙手青畫不如當日石頭輕點破至今赤土亂搽糊普融平


嶺頭功德眼倦足等閒垂紅爐一點雪直下廓亡依天童覺


國千精奇老石頭毫端點出佛雙眸破繩床上間垂足兩道神光夜不收張無盡


大嶺頭功德成謾言點眼訪知音紅爐片雪明端的象外風光照古今踈山如


紅爐一點靈知音瞥不瞥龜毛扇子扇泥牛一點血五祖演


一足垂來親點眼嶺頭功德已圓成長髭只怕精神露却指紅爐片雪輕心聞賁


南岳峯前老石頭憐兒何事不知羞為人點眼長伸脚直至而今不收無凖範


長髭李行婆相見打破鍋彼此兩無失是非轉多大圓若見伊掃蕩葛藤窠奉勸叅學者休哆哆囉囉咄大圓智


長髭觧接無根樹婆子能挑水底燈燈爛樹生真可笑佳聲千古播乾坤諱得麼方菴顯


是精識精是賊識賊猛虎鼈蛇釋迦彌勒觀音勢至寒山拾得一盞清茶古今規則南堂興


一句兩句葛藤路布維摩文殊緘口無處暗箭藏鋒射中猛虎一掌相酧繪事後袁方菴顯


第一句言不及見利忘錐何得何失拈起放下翹足而立文殊維摩繪箭交擊果不可當一掌推出縱是舜若多神額頭也須汗出石溪月


三種佳名一箇過邀君把手上高坡時八自沒登山力空負當年一曲歌佛燈珣


共住同行世莫知幾人當面便逢伊縱饒紹續家門者半是貧寒乞養兒保寧勇


慣逐羊膓路相逢莫問津江山異今古風物逐時新方菴顯


提起笊籬清風滿寰宇放下笊籬黃金如糞土可怜兩箇老古錐相見何用同作舞塗毒


愛我笊籬我愛木杓主山纔放高案山又岌嶪居士大同師將錯便就錯歸去來天地寬一對鐵槌何處着瞎堂遠


普濟把定被龐公痛處一錐直得左轉右側前依後隨笊籬提起處相呼作舞時若言依樣畫猫兒定把黃金鑄子期石溪月


十二時中別不別通身是口難分說東村王老暗嗟吁達磨西來有妙訣佛鑑懃


十二時中時時別終日說兮未甞說經行坐臥在其中吾今直下為君訣大圓智


子丑寅卯何曾別古人今人如是說喪盡靈臺一物無佛祖分明為祕訣塗毒


識得子丑寅卯句應須継紹此門風如王仗劍當堂坐佛魔俱拂一時空石溪月


提起都來只一星豁然騰熖亘天明連延野外猶難救直得三年草不生保寧勇


力士曾遺額上珠搜尋無處幾嗟吁傍人為指珠元在始覺平生用意麤大洪遂


撥動寒火便明曉來山外尚熒熒堪嗟法眼堂前客猶向南方問丙丁上方益


大雄山下路遙長父子相將草裏行拈得枯柴呈是火家私穩密自斟量門前幸有通津路信脚何妨步夕陽四海五湖龍世界高梧脩竹鳳雛鄉佛燈珣


通身是口徧身是舌口欲談而不談舌欲說而不說說不說瞥不瞥皎皎光明徧大千任從天下紛紜說南堂興


拈起枯柴吹兩吹應時星亘天飛可憐癡坐圍爐底面面相看緫不知高原泉


用盡工夫夜欲闌東挑西撥見還難驀然豆爆寒裏便把柴頭作火看別山智


重重何必逞風流箇事纔知便合休縱使見非是火也須燒手更燒頭寶葉源


根尋到底得星兒冷熖騰輝是此時拈一莖茅輕點着不知燒殺五須彌雪岩欽


定奪英雄是淨毫分處更無情太平本是將軍致不許將軍見太平照覺捴


正今全提作者知淨拈起定狐疑須知大智無私鑑觧道溈山却属伊佛迹昱


淨踢處有來由自是行人不到頭須信春風生大野不風流處也風流兜率恱


百丈堂前定大溈金毛獅子振全威淨踢倒還元化千里淳風動地歸智海清


不山前有信旗單刀一直入籌帷長戈短都無用奪得將軍金印歸上方益


大用應須作者知當塲一踢絕狐疑堪嗟不紹家園者只向邊定是非通照逢


淨踢倒贏山子體用全彰邁古今洞徹玄關垂手處到頭須是遇知音踈山如


摘茶更莫別思量處處分明是道塲體用共推真應物禪流頓覺雨前香汾陽昭


體用全彰用不難當時溈仰自相謾禪流若具金剛眼互換機鋒子細看佛印元


龍生龍子闘全威霹靂聲中掣電機雨過雲收何處去溈山千古獨巍巍野軒遵


體用俱非烏飛兔走撼樹默然天長地久三十拄杖令雖嚴也是憐兒不覺醜佛慧泉


春暖相呼出翠微時行時坐幾忘歸黃昏一陣東風雨未免渾身透濕衣保寧勇


秪聞子聲不見子形茶株撼處太分明要知寂子惺惺處便乃徐徐著眼慈受深


家醜不可外揚父子體用全彰父奪子機猶可子奪父機無良大溈智


張翁乍與李公友待罰李公一盞酒倒被李公罰一杯好手手中無好手佛鑑懃


溈山得體仰山得用體用俱全夢中說夢喝一喝誰菴演


聞聲不見形撼樹却惺惺體用何須論歸家落日明橫川珙


不作青黃見其如稻穗何鵝王能擇乳鷂子過新羅天目禮


北風逞寒威凜凜侵肌骨一句括天寒幾曾容朕迹隨流認得本來身徧界莫非無價圓悟懃


吹盡風流大石調唱出富貴黃鍾宮舞腰催拍月當曉更進蒲萄酒一鍾正堂辨


大家在這裏兩手扶不起放下近前看是什麼面觜無際


大家在這裏初不礙隨流兩口無一舌葛藤殊未休茫茫大地人無數幾箇男兒觧點頭寂岩中


大家在裏許南山焦尾虎牙爪利如鋒日輪正當午巳菴深


取水烹茶不失機當時原夢善知時如斯始謂仙陀客鶖子神通豈及伊本覺一


撥草瞻風孤峯獨宿皷無絃琴唱無生曲溈仰香嚴鼎之三足臨機不費纖毫力任運分身千百億南堂興


神機妙用開眼作夢非時現通顯異惑眾万庵顯


一杯晴雪早茶香午睡初醒春晝長拶著通身俱是眼半窓踈影轉斜陽雪岩欽


不是溈山不是牛一身兩號實難酬離却兩頭應須道如何道得出常流芭蕉徹


古德垂慈力未酬才聞異相便爭牛聲前句後眀玄旨失却溈山見不週且與同袍通一線蘆花雪覆菊當秋汾陽昭


千羣萬羣水牯牛不出溈山這一隻無心管帶常現前作意追尋尋不得不大不小有筯力一身兩號少人識隨緣放去草木青遇晚來天地黑放須得鼻頭繩若不得繩無凖則世間多少無繩人對面走却這牛賊黃龍南二


昔日溈山有水牯而今老倒臥荒坵形容卓犖雖無力灌啖依前是好牛四野草青隨處放千峯雪白早須若能提舉及時節極目桑田何用憂水牯溈山峭峻機分明人類顯幽奇兩途語出分明處夜烏投林曉復飛道吾真


山下為牛山上僧河沙異號未為能常愛暮雲歸未合遠山無限碧層層海印信


不道溈山不道牛酌然何處辨蹤由毫差却來時路萬刼無由得出頭白雲端


改却形容換却頭當陽難隱箇蹤由驢名馬字雖呼喚多少傍觀滿靣羞保寧勇


山上山僧山下牛披毛戴角混同流普天成佛兼成祖獨有溈山作水牛佛國白


蹄角分明觸處周不勞管帶不勞但知不犯他苗稼水草隨緣得自由真如喆


溈山山上老禪翁山下作牛而已矣是非些子不能消說甚叅禪明自己寶峯祥


反手書空事已成忙忙人問兩頭眀屈原不是逢漁父千古誰人論獨醒佛心才


野逕蹄涔賺殺人早曾耕徧大田春有時落草無尋處顯現溈山老漢身張無盡


千頭萬頭只一頭騎去騎來得自由放去高原水草足也須時把鼻繩佛鑑懃


異中行得自由須知千聖亦難和光日照溪山曉笑指乹坤那一頭楚安方


溈山水牯牛禪人聚頭咬可憐負舂人喚作嶺南天童覺


春寒料峭凍殺年少切忌參商別無玄妙龍門遠


溈山水牯異常流不是溈山不是牛舉世有誰能道得波聲漁笛釣魚舟南堂興


一箇形骸兩姓名入泥入水可憐生回頭掣断黃金鏁肯向毗盧頂上行別峯印


百年猶恐沒人知名字仍將左脇題入水入泥難放牧仰山只得半邊騎虛堂愚


晷運推移事若何來線去定譊訛織成蜀錦千般巧不出當時一隻梭菴樞


义手進前寂子不會殺人活人好箇三昧這般阿師叢林殃害白雲盡處是青山行人更在青山外月林觀


一竿絲線兩金魚不犯清波意自殊斜拽簑衣遮盖後空餘明月滿江湖石溪月


一箭暗穿紅日影雙鵰已落碧雲端不知李廣無玄妙多向弓弦發處看閑極雲


曾騎鐵馬入重城勑下傳聞六國清猶握金鞭問歸客夜深誰共御街行雪竇顯


百戰功成老太平優游誰肯共爭玉鞭金馬間終日明月清風富一生天童覺


老牸牛來到此間明朝大會去臺山白雲一曲知音少樵唱漁歌自徃還張無盡


主人無德客無機石火光中閃電飛同死同生同得失此心能有幾人知中菴空


雲巢夢斷月華秋玉女翻身過斗牛卸却花冠歸舊隱玄途鳥道未容足菴鑒


共樂昇平道泰時相逢終不展鎗旗隨宣淡飯清茶外困臥間行幾箇知無凖範


岸草青青淂自由等閑牽著便昂頭通身露出一般白莫是山前水牯牛雪岩欽


打皷弄琵琶相逢一會家陽春同唱罷蘸雪喫冬雲衲慶


百丈貍奴面溈山鬼眼睛見人空觧咲弄物不知名松源岳


老婦臨粧絳點唇人前自逞好精神顰眉冷咲渾相似不顧傍邊掩鼻人石帆衍


相見錦江頭相携上酒樓會醫還少病知分不多愁師資會遇意何深驀地臨機問古今义手近前還退後曾經百鍊見真金本斍一


一窟金毛師子兒相將無事共遊嬉同時啐啄知機變鳳轉龍盤也大奇本斍一


溈山垂語辨龍蛇一對驪珠絕點瑕師子窟中無異獸嘉聲動地徧天涯隱靜儼


象王嚬呻師子哮吼踞地盤空移星換斗坐斷舌頭合取狗口一回擲地作金聲九曲黃河徹底清南堂興


待得郎來月已西寒暄不道醉如泥五更又欲向何去騎馬出門烏夜啼寂窓照


仰山自外纔方入兩手相交復握拳寂子深深女人拜謝師特為老婆禪本斍一


佳人十八正嬌癡一曲堂前舞柘枝秪有五郎知稚態更無人道柳如眉慈受深


芙蓉月向懷中照楊柳風來面上吹夜半前柘枝舞天明羅袖濕臙脂心聞賁


宗門中令嗣合眼坐禪處平地打毬子急須著眼覷兩挑挑得上三築築不住築得住依前輥向毬門去石溪月


妙淨明心一句全真山河大地日月星辰舒肝瀝膽照徹古今箇中如不昧徧界是黃金雪竇宗


南星北斗忽移位四海九州如鼎沸波斯匿王鼻拄天樓至如來脚踏地保寧勇


竪起拂子封白紙千里誰知有知己行人莫與路為讎四海五湖王化裏別峯印


雪中送炭堪為喜醬裏添塩更是佳徃徃盡隨言語轉却同蛙步泥沙東叟穎


溈山問處少知音插地酬他佛祖沈踏倒玄沙傍不肯免教蒼翠帶春深投子青


淺種深耕正及時入泥入水更同誰南山茅草多人刈獨是爺兒兩箇知保寧勇


借問親從甚處來插鍬义手口慵開雖然不犯當頭令爭柰音聲徧九垓成枯木


盡道溈山父子和插鍬猶自帶干戈至今一井明如鏡時有無風匝匝波黃龍震


老覺情多念子孫而今慚愧起家門是須記取南山語鏤骨銘肌共報恩天童斍


金鞭擊動蒼龍窟吐霧拏雲出海門溟渤吸天上去空餘雷電滿山川佛心才


數目分明舉即難衲僧無不膽毛寒須知別有壺中路但向須彌頂上看龍門遠


插鍬义手異何同要顯全機立大功雖然有數通呈了留得高傳振祖風楚安方


义手當胷鍬插深幾人遺劒刻舟尋面前水牯全頭角田裏生涯自古今雪後始知松栢操事難方見丈夫心刈茅盡是南山事達磨休言在少林佛鑑懃


試問田中有幾人插鍬义手意分明可憐不逐南山去撒手歸家罷問程佛性泰


插鍬义手事希奇誰識溈山父子機回首南山山下路刈茅人去已多時文殊道


賊火相逢恰五更見成贓物不須爭暗中多少都分了天曉依然各自行無凖範


一日頻來三五度有時歡喜有時瞋改頭換面休疑著元是尖簷帽下人虛堂愚


囙果雙行孰共知茫茫四海路多岐擡頭拶出初生月便効張公畫翠眉佛心才


春至自花開朱顏安在哉可憐園裏色不入鏡中來龍門遠


盲人來與啞人抓說著無因話病苗一下被他抓著後平生癢處一時消佛灯珣


覿面提來付與伊分明此意沒東西腕頭有力千鈞重誰道通身是水泥雪岩欽


盡曰商量古佛言當時一畫却成冤至今尚有溈山在莫道宗枝絕子孫佛印元


松直曲烏玄鵠白末後商量空中一畫若言向上玄関走殺諸方禪客地藏恩


父子雖親共較量中爭信有刀鎗當時一畫畫得断徧界葛藤無復生蕳翁敬


野火連天誰云不見道吾有凖聊通一線坐臥經行風力所轉妙辯縱橫機輪掣電還會麼若也擬議事久多變大圓智


連天野火了無涯起處猶來辨作家眼裏瞳人雙翳盡面前徧界絕空華道吾老也堪誇且道畢竟從什麼處起汲水僧林下寺侍船人立渡頭沙佛燈珣


野火炎炎何處起紫烟紅便燒人須知坐臥經行裏見得無殊用得親石溪月


白牛生下是白牛現起堂堂莫外求是我不能藏委曲直下分明是一頭般若柔


白牛露也沒遮闌在處橫眠在處閒水草恣情甘美足醍醐純出潤良田汾陽昭


玉角霜毛露地牛人間天上顯蹤由不同雪嶺時時吼肯若溈山日日冷吸月光無影像遍經塵國任遨遊牧童忽上須彌頂指出乹坤那一頭洞山聡


露地白牛起問端隨緣叱叱齒牙寒不知飲啄是何物喫喫直教滄海乾天童斍


莫恠相逢無信息誰能長作置書郵直饒說盡千般事那箇心中得到頭菴樞

